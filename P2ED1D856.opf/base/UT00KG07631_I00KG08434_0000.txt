་ ་ ་—ལྐེ5 བློཏྲེ ༷སྙེ༅——ཀཱཆིརཱི ཇ ནེ —ཅོ རིཇི༷༷སྨ ༤་་་་སྡོ།རྔོ ༤ ཛྲམེ སྣཆིཐུཎྜི་་ཧོ རློ་ ་་ཆིརི ཤླཽ།རྔོ། རྟེ—ཚོབྱུ—༷ཌཱཙོཚོསྟོ — ་ ཧོཏྲེཆི་སྟོ དུ ་རི ཐོ༷ ཕྲེཀྱིཅི རཊཱཆོཏྲེ ་ ་ ་་་་སྡུཏྲྂཚོ ཚོ ་ སྒོ ་ཛོ ཅིརྫི རྨེ༤ ཁྲི ཚོསྙེ— —མོ ཙཱ ༦ རྐེ་་་ རཱི་་མི་— ་ སྟེ་རྟི ཅི ངྐབྱུདོསྙིཀྲོརྭ་ལྔོ་ ་ཆོ་ ་་—16སྟོ་ཀཱབློ་་་་ངོ ་༤ ༠་་ཇི་ཅིཪྵ་ ་༩་་ཊྭཱཾ ‘ ་་ སྨྱོརྩེ ཅ་ཛྷ ཚོ སྒྲོ་༤— པྱདྔྷརྒྱ༷་་གྷོརྔུདྔྷ་སྒྲོསྣ ༠༤་ཪྴ —རྭ་་ཧྭཇིདྷེ་་དྐུ—་ཅི་་’་་3་་་ཧྲེཔྱཧཱུཾརྔུརྙེ རྨེཤཱ་་་་༧ཚོ ཤུ ཟུཧཱུཾཝཕྲོ་རྫེ རྔོ—༤— — ཚོ ཚོ༵ཙཱ༷བྱེསྒྲོ་ 2་—— སྣེ— ཆོསྟོ ཛི— ཅི གྱུ 6 སྣེ དྷེ—་ ་་རྔོ ཅ་ ་ཛོབསྤྲེ ༥ རཱི —༵ —་ཀྵེའི་ཊྭཱཾ་་་སྙེ6་སྐུ་་ཧོ༥༷བྱུ་སྟཔྱིལྔེསྒོ— — ་ ཀཻཤཱ་་་ ཆི སྒྲོ བྱུ།རྭ །ཊྭཱ ༠ངྒེཆོ— ་སྩོརྡོ‘ —— 1པེཪྴ4་མི རྔུ་་་༼ ཚོ ་ ་— ཛི‘་་་་ ་ ཛོ༣ཀཱ། ཪྴ་་ ཟློ་སྣ ཇིཚོ༼་རྫོལ ་སྙོ ངྐརྔོ་ ༤རྩིསྟེ བྷེགེསྩེ་ ་ཪྵརྩ — སྙེ ་5 ངྒེ སྤེ་ དྔྷ ‘ཚོ་་དྔྷ ༤ ཧོགྱིཪྴཚོ — སྒོརྡོསྨྲེ ་་4་ཇེཇི་ཇི་ ཧཱུཾ༧ ཞེ ཅ ་སྟེཚོ་ ལརྟེ ོ་ངྒེརྫིལྐེ ཐིཪྴ— སྣཅིཏྲེ ཚོ — སྣརྩྭ ཏྲེ ་ོ་་ — ་རིོོ༷ག — ཛྷ ་ཛྲེོཛྭ་༧་རྡེ ‘གྱི་རྔོང— — ཚོ ན ཚོ་་ ཝ’་—་ཁུ་ཧཱུཾ་་དྲོ་་༷ཤུ་་་བྱེ།༵་ཏྭེ—ལྷརྟེ་རྔ།་ལྟེ་རྩེ ་དོཇི་་གྱི ཅི སྟོ— ཚོཅི ལྐེཚོ — ་ལྔེ3 རྔེམེཤཱཏྲེ་ སྙོཧཱུཾ༷སྐྲེརྨི —ཐོ རྨེ ་རྨེ་་ཝཾཧྲོ་——མེ་ ་ཊྭཱ— — རྩེ ཅ ཆིཅི སྤེ ཆཆིརྒ ༦ ༷༤ ་ ཅབྱུ ཇི་ཅི ་ ཚོ 4 ———རྣོ ་ ཉཙཱ་ཪྴ — བྷེ་ཊཱ སྟོ ༤ཛ་་ བྱུ ——་ཆི་་ ་ མེ ‘ཀྵྀ — —— ཤེཏྣ་)་ཅི —དྷེ ཝ་༵་་་

། ། རི་རྩེའི་སྤྲིན་དཀར།ཆེ་རིང་དབྱངས་སྐྱིད་ཀྱི་བརྩམས་སྒྲུང་ལེགས་སྒྲིགབོད་ལྗོངསམིདམངསདཔེ་སྐྲུན་ཁང་།

་ སེམས་གཏམ།(གླེང་གཞི) པྱིབུད་མེད་ཅིག་གི་ངོས་ནས་བཤད་ན་གསར་རྩོམ་གྱི་ལས་ལ་གཞོལ་རྒྱུ་ནི་ལས་སླ་པོ་ཞིག་མིན་ལ། སློབ་འབྲིང་གི་དགེ་རྒན་ཞིག་ཡིན་པའི་ཆ་ནས་བཤད་ན་དེ་བས་ཀྱང་ལས་སླ་པོ་ཞིག་མ་རེད། དེ་ནི་ངའི་རྩོམ་འབྲིའི་མྱོང་བ་ལས་ཐོབ་པའི་ཚོར་སྣང་གཏིང་ཟབ་པོ་ཞིག་ཡིན།བོད་ཡིག་སློབ་ཚན་ཞིག་གི་སྐབས་སུ། རྩོམ་རིག་ལ་དགའ་མོས་ཆེ་བའི་ངའི་སློབ་ཕྲུག་ཅིག་གིས་དཔར་མ་ཐག་པའི〈བོད་ཀྱི་རྩོམ་རིག་སྒྱུ་རྩལ〉དུས་དེབ་ཅིགཁྱེར་ཡོང་ནས‘‘རྒན་ལགས། ད་ལྟ་དུས་དེབ་འདིའི་ཐོག〈རི་རྩེའི་སྤྲིན་དཀར〉ཞེས་པའི་སྒྲུང་འབྲིང་ཞིག་མུ་འགོད་བྱེད་བཞིན་འདུག ངས་བལྟས་པ་ཡིན་ཏེ་ཡག་པོ་བྲིས་འདུག’’ཅེས་བཤད་བྱུང་། ངས་སྣང་མེད་ངང‘‘དེ་ངས་བྲིས་པ་ཡིན། སྐྱོན་བརྗོད་དང་བསམ་འཆར་མང་ཙམ་གཏོང་རོགས’’ཞེས་སྨྲས་པ་ལ། སློབ་ཕྲུག་ཚོ་ཡིད་མ་ཆེས་པར‘‘ཡིན་གྱི་མ་རེད’’ཟེར། ངའི་མིང་དང་འདྲ་བའི་མི་མང་བོ་ཡོད་པ་དང་ཐ་ན་པིར་མིང་ཡང་དེ་ལྟར་འདོགས་མི་ཆོག་པ་མེད་པའི་ཁར། ཀློག་པ་པོར་སྒྲུང་གཏམ་ཀློག་དང་མི་ཀློག་གི་གདམ་ག་བྱ་རྒྱུ་ཡོད་པ་ལས། རྩོམ་པ་པོ་སུ་ཡིན་ཤེས་དགོས་པའི་འོས་འགན་མེད་པས། ངས་སློབ་ཕྲུག་ཚོར་ཡང་བསྐྱར་འགྲེལ་བཤད་མ་བྱས།1

བུད་མེད་ཅིག་རྩོམ་འབྲིའི་ལས་ལ་ཞུགས་པར་ཕྱོགས་གང་ཅིའི་ཐད་ཀྱི་གནོན་ཤུགས་མང་པོ་ཞིག་ཡོད་པ་དང་། ལྷག་པར་བུད་མེད་དར་མ་ཞིག་གི་ངོས་ནས་བཤད་ན་དེ་བས་ཀྱང་ངོ་། ། ངས་རང་འཁྲིའི་ལས་ཀ་ཟུར་དུ་བཞག་ནས་རྩོམ་འབྲིའི་ལས་ལ་ཞུགས་ན་དེ་ནི་འགན་འཛོལ་ཞིག་ཡིན་པ་དང་། ཁྱིམ་འཛིན་མའི་འགན་དོར་ནས་ལས་ཀའི་བར་གསེང་ཡོད་ཚད་རྩོམ་འབྲིའི་བྱ་བར་སྤྲད་ན་དེ་ཡང་འགན་འཛོལ་ཞིག་ཡིན་ཅིང་། དེ་གཉིས་ལས་སྔ་མ་ནི་ངའི་འགན་འཁྲི་གཙོ་བོ་ཡིན་ལ་ཕྱི་མའང་འདོར་ཐབས་མེད་པས་སོ། ། ངའི་ཁོར་ཡག་གི་མི་མང་བོ་ཞིག་གིས་ཁོ་མོ་ནི་ཁྱིམ་འཛིན་མ་བཟང་པོ་ཞིག་ཏུ་ངོས་འཛིན་༄པ་དང་། སློབ་ཕྲུག་ཚོའི་སེམས་ནང་དུའང་ཁོ་མོ་ནི་དགེ་རྒན་བཟང་པོ་ཞིག་དང་ཁྱིམ་འཛིན་མ་བཟང་པོ་ཞིག་ཏུ་ངོས་འཛིན་གྱི་ཡོད་པས། ངས་སྒྲུང་གཏམ་ཁག་ཅིག་བྲིས་ཏེ་དུས་དེབ་ཐོག་བཀོད་པར་ཁོ་ཚོ་དེ་འདྲ་འབྲི་ཁོམ་ཡོད་མེད་ལ་ཐེ་ཚོམ་ཟ་ཆོག་ཆོག་རེད། དྲང་མོར་བཤད་ན། ཁོ་མོ་ལྟ་བུའི་བུད་མེད་ལ་སེམས་པ་རྣལ་ལ་བབས་ནས་སྒྲུང་གཏམ་འབྲི་བའི་ཁོམ་པ་ཧ་ལམ་མེད་པས།ངས་མི་སེམས་གཟན་ལ་རང་སེམས་དཀའ་བའི་ལས་ཀ་དེ་བློས་གཏོང་རྩིས་ཐེངས་འགའ་བྱས་པ་ཡིན། འོན་ཀྱང་། གསར་རྩོམ་ནི་ངའི་ཚེ་སྲོག་གི་གྲུབ་ཆ་གལ་ཆེན་ཞིག་དང་རྣམ་ཤེས་ཀྱི་རྟེན་ས་གལ་ཆེན་ཞིག་ཡིན་ལ། ངའི་ཁོར་ཡུག་གི་རྒྱུས་མངའ་ཆེ་བའི་བུད་མེད་དང་། ལོ་ཆུང་གཞོན་ནུའི་ལས་དབང་དང་འཚོ་བས་ང་བསམ་གཞིག་གི་ཀློང་དུ་དྲངས་འགྲོ་ལ། དུས་མཚུངས་སུ། རྩོམ་རིག་གི་རྒྱལ་སྲས་ཀྱིས་ག་དུས་ཡིན་ནའང་ང་ལ་སྲུ་བྲིད་ཡང་ཡང་བྱས་འོང་བས།ངདཱི་རང་གི་སྤྱིར་བཏང་གི་རྩོམ་རྩལ་དང་སྤྱིར་བཏང་གི་སྐད་ཆ་ལ་བརྟེན་ནས།

ལྷག་བསམ་གྱི་སོར་རྩེ་ལས་སེམས་ཁོང་གི་དཀྱིལ་འཁོར་ཞིག་བཞེངས་ཏེ། ཀློག་པ་པོ་དང་མཉམ་དུ་མྱོང་རོལ་བྱེད་ཨེ་ཐུབ་ལ་བལྟ་གིན་ཡོད། དེས་ན་ད་བར་བྲིས་པའི་སྒྲུང་གཏམ་འདི་དག་ནི་དངོས་འབྲེལ་བཙན་ཤེད་ཀྱིས་བཙིར་པའི་དུས་ཚོད་ལ་བརྟེན་ནས་འཚོ་བའི་སྣལ་མ་ཐགས་སུ་བྲེས་པ་ཞིག་ཡིན་ཅེས་བརྗོད་ཆོགབུད་མེད་རྩོམ་པ་པོ་དག་གི་གནོན་ཤུགས་གཞན་ཞིག་ནི་ཚི་དྲེག་གི་མདངས་ངན་དང་འགྲོགས་ཤིང་རྙིང་གོག་གི་ལྟ་བའི་རལ་གྲི་བཙའ་ཅན་དེ་རེད།མ་གཞིར་དེ་ལ་ཚན་རིག་གི་དངུལ་གྱིས་ཤན་པའི་ཡུ་བ་མེད་ལ་བདེན་དོན་གྱི་སོ་ཁ་ཡང་མེད། འོན་ཀྱང་དེའི་རྙིང་ཞིང་ཙུབ་པའི་སོ་ཁ་བཙའ་ཅན་དེས། ངར་སེམས་ལྟུང་སྐུད་ཀྱི་རྒྱུ་ལ་ལྷད་མེད་དུངས་སེམས་སྙི་མོའི་སྣལ་མས་བཏགས་པའི་མཛེས་སྡུག་ཕུགས་བསམ་གྱི་རི་མོ་གདུག་ཙུབ་ཀྱི་གཅོད་རྐྱང་བྱེད་པས། བུད་མེད་ཀྱིས་བྲིས་པའི་བརྩམས་ཆོས་ལ་སྔར་བཞིན་མདོག་ལྡན་མིག་ཤེལ་གྱིས་ཚོས་མདོག་གཏན་ཁེལ་བྱེད་བཞིན་འདུག འོན་ཀྱང་ཁོ་མོར་སྔ་ཕྱིར་བོད་ཡིག་རྩོམ་རིག་དུས་དེབ་ཁག་གི་རྩོམ་སྒྲིག་པའི་གཟིགས་མཐོང་དང་རྒྱབ་སྐྱོར་ཤུགས་ཆེན་ཐོབ་པ་དང་། ཀློག་པ་པོའི་དོ་སྣང་ཆེ་ཙམ་ཐོབ་པ་མ་ཟད། ལྷག་དོན་ད་ཐེངས་བོད་ལྗོངས་མི་དམངས་དཔེ་སྐྲུན་ཁང་ནས་བོང་བ་གསེར་གཟིགས་ཀྱིས་བདག་གི་བརྩམས་སྒྲུང་ལེགས་སྒྲིག་གི་དེབ་རྐྱང་པར་སྐྲུན་གྱི་མཐུན་རྐྱེན་གནང་བ་དང་རིརྩོམ་སྒྲིག་པའི་རོགས་རམ་གང་ཆེ་ཐོབ་བྱུང་བས་སྐབས་འདིར་ཁོང་རྣམ་པར་སྙིང་ཐག་པ་ནས་ཐུགས་རྗེས་ཆེ་ཞུའོ། ། མ་གཞིར་བུད་མེད་ཀྱིས་བྲིས་པའི་རྩོམ་ཡིག་ལ་དགྲ་བོ་ཆམ་ལ་འབེབ་པ་དང་། བྲག་རི་ཐལ་བར་གཏོང་བ་ལྟ་བུའི་དྲག་3

ཤུལ་དང་དཔའ་ཉམས་ཀྱིས་དབེན་ནའང་། དེ་ནི་བྱམས་དང་སྙིང་རྗེས་བཏགས་པའི་སྐྱེས་མའི་སྤུ་ཕྲུག་དང་། ཤེས་རབ་དང་འོག་འགྱུ་ལས་ཐོན་པའི་ཤད་མ། སེམས་ཁ་སྙི་ལ་བརྩེ་དུངས་ཀྱིས་ཕྱུག་ཅིང་བློས་བསླང་གི་འཇའ་ཚོན་སྣ་ལྔས་མཛེས་པའི་འཚོ་བའི་པང་གདན་བཅས་ཡི།ན་ལ། དེ་ནི་འཇིག་རྟེན་གྱི་འཚོ་བ་དྲག་ཤུལ་དང་དཔའ་ཉམས་འབའ་ཞིག་གིས་་མཚོན་མི་ཐུབ་པར། དེ་དང་ཆ་ལག་ཚང་བའི་སྙིང་རྗེ་དང་སྒེག་ཉམས་མཚོན་པ་ཞིག་ཀྱང་མ་ལགས་སམ།མགཞིར་ང་ལ་ཟ་འོག་ཐགས་སུ་བཀྲ་བའི་གོང་མའི་ན་བཟའ་སྐྲུན་པའི་སྤོབས་པ་མེད་ཀྱང་། ཤེས་རབ་དང་འོག་འགྱུ། སྙིང་རྗེ་དང་ལྷག་བསམ།བྱམས་སེམས་དང་དུང་སེམས། བརྩོན་འགྲུས་དང་དཀའ་སྤྱད་བཅས་ལ་བརྟེན་ནས། འཚོ་བའི་སྣལ་མ་བཀད་དུ་བྲེས་པའི་རྩོམ་རིག་གི་པང་གདན་བཏགས་ཏེ་ཀློག་པ་པོའི་སྤྱན་ལམ་དུ་བསྟར་རྒྱུ་ནི། ཁོ་མོས་རྩོམ་རིག་གསར་རྩོམ་ཐད་བཅངས་པའི་ཕུགས་བསམ་ཡིན།་ །2006ལོའི་ཟླ12པར་ལྷ་ལྡན་ནས།4

དཀར་ ཆགབྲག་སྟེང་གི་རྩྭཆུང་། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (1)སོནམཤོར་བའི་ལྔང་བུ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (་26)ལསདབང་།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (72)རགེརིགེཀྱི་ཤུལོལམ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (97)རི་རྩེའི་སྤྲིནདཀར།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (130)སློགེགྲོགསཀྱི་འདུ་ཤེས། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (242)སྟོནལོསེར་པོ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (257)

ཟག་སྟེང་གི་རྩྭ་ཆུང་།ནོར་འཛིན་དགའ་མས་སྔོ་ལྗང་ན་བཟའ་ཕུད་དེ་གྲང་རླུང་འུར་འུར་དུ་ལྡང་བའི་དགུན་དུས་ཀྱི་རེས་གཟའ་ཉི་མའི་ཉིན་ཞིག་ལ་བསམ་གྲུབ་རྩེའི་ལམ་བཅོས་ས་ཚིགས་སུ་གཟུགས་པོ་ཕྲ་ཞིང་ལྡེམ་ལ་གདོང་པ་དཀར་དོད་དམར་དོད་དུ་ཡོད་པའི་བུ་མོ་ལོ་བཅོ་བརྒྱད་ཙམ་དུ་སོན་པ་ཞིག་འབྱོར། མོས་རླངས་འཁོར་ལས་བབས་ཏེ་རྫ་མདོག་གི་གོས་ཆ་ཚང་ཞིག་གྱོན་ཡོད་པ་དེར་ལག་པས་བརྡབས་ཙམ་བྱེད་པ་དང་། ཁ་དོག་དམར་པོ་ཡིན་པའི་འཇུར་ཏ་རྟིང་ཀ་ཙོག་ཙོག་དེ་ལག་རས་ཀྱིས་འཕྱིས་ཙམ་བྱས་ནས་ཅ་དངོས་རྣམས་འབེབ་རྩིས་བྱེད་སྐབས་ལམ་བཅོས་ས་ཚིགས་དེའི་བཅུ་དཔོན་ཟླ་བཟང་རྒྱུགས་ཡོང་ནས‘‘རང་པད་བྱངས་ཡིན་ནམ་་ཞེས་དྲིས། མོས་མགོ་བོ་ལྕོག་ལྕོག་བྱས་པས་ཁ་ཕྱིར་བསྐོར་ཏེ‘‘པད་དབྱངས་སླེབྱཱས་བྱུངམི་ཞེས་བོས་མ་ཐག་ལམ་བཅོས་ས་ཚིགས་སུ་བསྡད་ཡོད་པའི་བཟོ་པ་ཚང་མ་འཚང་ཀ་ཤིག་ཤིག་ངང་དེར་ཡོང་ནས་ཅ་ལག་འཁྱེར་རོགས་བྱས། བཅུ་དཔོན་ཟླ་བཟང་གིས་འཛུམ་དམུལ་ངང་པད་དབྱངས་ཀྱི་ལག་ནས་འཇུས་ཏེ‘‘ངའི་མིང་ལ་ཟླ་བཟང་ཟེར་གྱི་ཡོད། ཁྱེད་རང་ཡོང་རྒྱུའི་བརྡ་ཐོ་འབྱོར་བ་དང་ལམ་སེང་ཉལ་ཁང་སོགས་གྲ་སྒྲིག་བྱས་པ་ཡིན།སྔོན་ལ་ངའི་ཁྱིམ་ལ་ཤོག’’ཟེར་ཀྱང་མོས་མིན་ཞེས་ཨུ་ཚུགས་བརྒྱབ་སྟེ་མོ་རང་ལ་སྤྲད་པའི་ཁང་པ་དེའི་ལྡེ་མིག་བླངས་ནས་ཆ་རྒྱུས་མེད་པའི་ཁང་ཆུང་དེར་འཛུལ།བཟོ་པ་ཚང་མས་གཅིག་རྗེས་གཉིས་མཐུད་དུ་མོའི་སྡོད་ཁང་དུ་སོང་སྟེ་མོ་ལ་ཁ་1

ཟས་དང་ཇ་བསྲུབས་མ་ཇ་དམ་གང་རེ་བསྐྱལ་བ་དང་། ཁམས་འདྲིའི་སྐད་ཆ་འདི་དང་དེ་བཤད་ཀྱང་མོས་ཁ་ཡ་དེ་ཙམ་མ་བྱས་ཙང་རྒྱུན་རིང་སྡོད་ཐབས་བྲལ་ཏེ་རང་རང་གི་སྡོད་ཁང་དུ་ལོགདེ་ཉིན་དགོང་མོ་མོས་ཟླ་བཟང་གིས་བསྐྱལ་བའི་ཐུག་པ་ཚ་པོ་དེ་བཏུངས་རྗེས་སྔ་ཙམ་ཉལ་ནས་གཉིད་ཁུག་ཐབས་བྱས། མཚན་གང་རླུང་བུ་བརྒྱབ་ནས་སྒེའུ་ཁུང་དང་སྦོ་བསྲུབས་ནས་བྱེ་མ་འཛུལ་ཡོང་བ་དང་སྐྱོ་ཤས་ཆེ་བའི་རླུང་བུའི་སྒྲ་བར་མི་ཆད་པར་གྲགས་པས་མིག་གཉིས་པོ་དམ་པོར་བཙུམ་ཏེ་གཉིད་ཁུག་ཐབས་ག་ཚོད་བྱས་ཀྱང་མོའི་ཡིད་ཀྱི་མེ་ལོང་དེ་བས་གསལ་དུ་ཕྱིན་ཏེ་མོ་རང་ཁྱིམ་ནས་ཁ་བྲལ་ཁར་ཨ་ནེས‘‘ད་རེས་བུ་མོ་རང་ཡིག་རྒྱུགས་མ་ལོན་ཙང་གྲོང་ཁྱེར་དུ་ལས་བཟོའི་ནང་ཚུད་ཐབས་མེད་པས་གནས་སྐབས་ལམ་བཅོས་ས་ཚིགས་སུ་པ་ཕའི་ཚབ་ལ་རྒྱུགས་དང་། བཟོ་པ་ངོ་མའི་ནང་ཚུད་རྗེས་ཨ་ནེས་ཐབས་ཤེས་བཏང་སྟེ་གང་མགྱོགས་གྲོང་ཁྱེར་ནང་དུ་ལས་ཀ་བསྒྱུར་ཐབས་བྱ་ཆོག’’ཟེར་བ་དང་། ཡང་པ་ཕས་གྲོང་ཁྱེར་ནང་དུ་ལས་ཀ་བསྒྱུར་དགོས་དོན་མེད། ལམ་བཅོས་ས་ཚིགས་སུ་མུ་མཐུད་སྡོད་རྒྱུའི་བསམ་བློ་འཛུགས་དགོས།ང་ལམ་བཅོས་ས་ཚིགས་སུ་མུ་མཐུད་བསྡད་ནས་ལམ་བཟོ་བྱེད་འདོད་ཀྱང་ད་ཆ་ནི་ལུས་ཀྱི་ཤ་ཤོར། ཁ་ཡི་སོ་བུད། མགོ་སྐྱེས་སྐྲ་ཡང་དཀར་པོར་གྱུར་པའི་དུས་ལ་སླེབས་པས་སེམས་ལ་བསམས་ཀྱང་ལུས་ཀྱིས་མི་ཐུབ་སྟབས་རེ་བ་ཚང་མ་ཁྱེད་ཚོར་བཅོལ་ཡོད’་ཟེར་བ་སོགས་རང་གི་ཕ་དང་ཨ་ནེའི་སྐད་ཆ་རྣམས་ཡིད་ལ་འཆར་བ་དང་། ཡང་ཨ་སློག་གཅིག་བརྒྱབ་ནས་ཆུ་ཚོད་ལ་བལྟ་དུས་བཅུ་པ་—ཡང་ཟིན་མེད་པས་མོའི་བསམ་པར་ང་གལ་སྲིད་ད་ལྟ་ཁྱིམ་ལ་བསྡད་ཡོད་ཚེ་2

དཀར་གསལ་གློག་སྒྲོན་འོག་ཏུ་ཡིད་དབང་འཕྲོག་པའི་སྒྲུང་དེབ་གྲགས་ཅན་ཞིག་ལ་བལྟ་ཡི་ཡོད་དམ། ཡང་ན་མིག་གི་བདུད་རྩིར་གྱུར་བའི་སྐད་གྲགས་དང་ལྡན་པའི་དྲག་རྩལ་གྱི་བརྙན་འཕྲིན་འཁྲབ་ཚན་ཞིག་ལ་བལྟས་ཏེ་དབྱིངས་ལ་ཞུགས་མེད་དམ། ས་འདིར་དུས་ད་ལྟ་རླུང་བུའི་སྐད་འུར་འུར་དུ་སྒྲོག་པ་ལས་གཞམ།་གྱི་མི་སྐད་ཁྱི་སྐད་ཙམ་ཡང་ཐོས་རྒྱུ་མི་འདུག ཨ་ཙི་ང་རི་ཁུག་འདི་འདྲ་ཞིག་ལ་གང་འདྲ་བྱས་ཏེ་སྡོད་ཐུབ་བམ། ཨ་ནེས་སྔ་ཙམ་གྲོང་ཁྱེར་ནང་དུ་ལས་ཀ་བསྒྱུར་བ་ཤོག་བསམ་བཞིན་པར་གཏི་མུག་གཉིད་ལ་ཡུར།བཅུ་དཔོན་ཟླ་བཟང་གིས་ཉིན་གཉིས་པར་ལམ་བཅོས་ས་ཚིགས་དེའི་བཟོ་པ་རྣམས་ལ་ཚོགས་འདུ་ཞིག་བསྐོངས་ནས‘‘པད་དབྱངས་ནི་དམའ་རིམ་སློབ་གྲྭ་འབྲིང་བ་ནས་ཐོན་པའི་གཞོན་ནུ་མ་རིག་གནས་ཡོད་པ་ཞིག་རེད། ད་རེས་ཁོང་རང་གི་ཕ་བཅུ་དཔོན་བསྟན་དར་ལགས་ལས་འཁྱུར་ངལ་གསོ་གནང་བའི་ཚབ་ཏུ་ང་ཚོའི་སར་ལམ་བཟོའི་བཟོ་པ་གནང་དུ་ཕེབས་པ་ཡིན་པས་ཚང་མས་དགའ་བསུ་ཞུ་རོགས་’ཟེར་བ་དང་། པད་དབྱངས་ལ་ལམ་བཅོས་ས་ཚིགས་དེའི་བཟོ་པ་རྣམས་རེ་རེ་བཞིན་ངོ་སྤྲོད་བྱས་ཤིང་། ལས་ཀའི་གནས་ཚུལ་དང་འཚོ་བའི་ཆ་རྐྱེན་སོགས་ངོ་སྤྲོད་མདོར་བསྡུས་ཤིག་བྱས་རྗེས‘‘ཁྱེད་ནི་ང་ཚོའི་བཅུ་དཔོན་བསྟན་དར་ལགས་ཀྱི་བུ་མོ་ཡིན་པས་ཕ་ཡི་སྤྱོད་བཟང་རྒྱུན་འཛིན་བྱ་རྒྱུའི་རེ་བ་ཡོདམི་ཅེས་བཤད། ་དེ་ཉིན་བཅུ་དཔོན་ཟླ་བཟང་གི་བཟའ་ཟླ་གཡུ་སྒྲོན་སྔར་རྒྱུན་བཞིན་ཐོ་་རེངས་སྐར་ཆེན་ཤར་བ་དང་ཇ་བསྐོལ་དུ་ལངས་པའི་གོམ་སྒྲ་དེས་པད་དབྱངས་ལ་ལོངསཚོཤིག་ཅེས་པའི་བརྡ་བཏང་བ་ལྟ་བུ་བྱུང་བས་མོས་སྔ་པོ་ནས་ཡར་3

ལངས་ཀྱང་གདོང་དང་ལུས་ལ་བྱི་དོར་བྱེད་ཡུན་རིང་དྲགས་པའི་སྟབས་ཀྱིས་ལས་ཀར་ཐོན་དུས་ལས་རོགས་གཞན་ཚང་མ་འདྲུད་འཐེན་འཁོར་ལོའི་སྟེང་དུ་འཛེགས་ནས་མོར་སྒུག་ཏེ་བསྡད་ཡོད། དབྱངས་ཅན་གྱིས་པད་དབྱངས་ཡོང་བ་མཐོང་བ་དང‘‘པད་དབྱངས། ལྟོ་ཕད་ང་ལ་དབྱུགས་ཤོག རང་རྒྱབ་ལོགས་ནས་འཛེགས་དངམིམིཟེར་བཤད་ཀྱང་པད་དབྱངས་འཛེགས་མ་ཐུབ་པས‘‘པད་དབྱངས། ལག་པ་ང་ལ་གཏོང་ཤོགམིམིཟེར་འདྲུད་འཐེན་འཁོར་ལོའི་སྟེང་དུ་འཐེན་རྩིས་བྱེད་སྐབས་མོའི་འཇུར་ཏའི་རྟིང་ཀ་འདྲུད་འཐེན་འཁོར་ལོའི་ལྕགས་སྲུབ་ཏུ་ཤོར་ནས‘‘ཨ་ཅག་ང་གློད་དང་། ངའི་རྟིང་ཀ་’ཞེས་སྐད་བརྒྱབ་པས་དབྱངས་ཅན་དང་ལས་མི་གཞན་ཚོ་རང་དབང་མེད་པར་གད་མོ་ཤོར་བ་དང་། ཟླ་བཟང་གིས་སྒམ་པོའི་ངང‘‘རང་ལས་ཀ་བྱེད་པར་ཡང་འཇུར་ཏ་འདི་འདྲས། མགྱོགས་པོ་བརྗེས་ཤོག་’ཟེར་བ་དང་མོས་འཚབ་འཚུབ་ངང་འཇུར་ཏ་རྟིང་ཀ་ཙོག་ཙོག་གཞན་ཞིག་གྱོན་ནས་ལས་ཀར་ཡོང་། ལས་སར་སླེབས་རྗེས་བཅུ་དཔོན་གྱིས་དབྱངས་ཅན་དང་ཟླ་ཆུང་སོགས་མི་ཁ་ཤས་ས་ལ་ཁྲོལ་མ་རྒྱག་ཏུ་བཅུག་པ་དང་། ཟླ་བཟང་དང་པད་དབྱངས་གཉིས་བཀྲ་ཤིས་ཀྱིས་གཏོང་བའི་འདྲུད་འཐེན་འཁོར་ལོ་ལ་ས་བླུགས་རོགས་བྱེད་དུ་ཕྱིན། འདྲུད་འཐེན་འཁོར་ལོ་དེ་ནི་ས་གང་བླུགས་རྗེས་ལམ་སེང་དུ་བ་ཕྱུར་ཕྱུར་དུ་ཕྱིན་ནས་སྐར་མ་བཅུ་ཙམ་ཡང་མ་འགོར་བར་ཡོང་བས་ས་རུབ་རྒྱུ་དང་བླུགས་རྒྱུ་བཅས་ཛ་དྲག་ཆེ་བའི་ལས་སྐ།་ཆུ་ཚོད་གཅིག་ཙམ་བྱས་རྗེས་པད་དབྱངས་ཀྱི་དཔུང་པ་སྦྲིད་ནས་ལག་པ་བཏེགས་དཀའ་བ་དང་གཟུགས་པོའི་ནུས་ཤུགས་ཕལ་ཆེར་རྫོགས་ལ་ཉེ་བའི་གནས་སུ་གྱར། བཀྲ་ཤིས་དང་ཟླ་བཟང་གཉིས་པོ་ནི་ད་དུང་སྐད་གསང་4

མཐོན་པོས‘‘ཁྱེམ་བཟང་བར་ཁྱེམ་གྲུ་བཞི། ནག་པོའི་ས་ལ་ཟུག་ཤོག་ ’’ཟེར་ལས་གཞས་གཏོང་བཞིན་པར་ས་ཁྱེམ་གང་བླུགས་ཐེངས་རེ་ལ་འདྲུད་འཐེན་འཁོར་ལོ་ཡང་འཕག་ཙམ་འཕག་ཙམ་བྱེད་ཀྱི་ཡོད་པས་མོའི་སེམས་ལ་ཨ་ཙི་མི་གླང་གོག་འདྲ་བ་འདི་ཚོའི་ཁ་གཏད་ངས་འཇལ་ཐུབ་པ་མི་འདུག་སྙམ་ནས་ཡིད་ཐང་ཆད་དེ་བསྡད། ཟླ་བཟང་དང་བཀྲ་ཤིས་ཀྱིས་མོའི་མགོ་བོ་ནས་རྔུལ་ཆུ་ཁྲུམ་ཁྲུམ་དུ་འཛགས་པ་དང་དབུགས་ཡང་ཧལ་གྱི་ཡོད་པ་མཐོང་སྟེ་ཟླ་བཟང་གིས‘6པད་དབྱངས་རང་བདེ་པོ་མི་འདུག་གམ། ངལ་གསོ་ཕྲན་བུ་གྱིས’’ཞེས་བཤད། མོས་རྔུལ་ཆུ་ཕྱིས་ནས་མགོ་བོ་གཡུགས་ཙམ་བྱས་རྗེས་མུ་མཐུད་ས་བླུགས་ཀྱིན་བསྡད་པས་བཀྲ་ཤིས་ཀྱིས་བསམ་བློ་ཞིག་བཏང་རྗེས‘‘ད་ཇ་བསྐོལ་རན་འདུག་པས་རང་ཇ་བསྐོལ་ཤོག’’ཟེར་བ་དང་མོས་ཀྱང་དེ་ལྟར་བྱེད་པར་ཕྱིན།ཆུ་ཚོད་གཅིག་ཏྲེམ་ནས་ལས་མི་ཚོ་ལྟོ་ཆས་ཟ་བར་ཡོང་ཡང་ཇ་ད་དུང་ཁོལ་མེད། དབྱངས་ཅན་གྱིས་‘པད་དབྱངས། མེ་ངས་བུད་ཆོག རང་ངལ་གསོ་གྱིས་ཤིག འདི་གར་མེ་ཤིང་ཚེར་མ་ལས་མེད་པས་ལག་པར་ཟོན་བྱེད་དགོས། ལྟོས་དང་རང་གི་ལག་པར་རྨ་ཡང་བཟོས་འདུག’་ཟེར་པད་དབྱངས་ཀྱི་ཚབ་བྱས་ཏེ་ཇ་བསྐོལ། ཚང་མས་ཇ་ཕོར་པ་གང་དོ་བཏུངས་མཚམས་རླུང་བུ་ལངས་སོང་པས་པད་དབྱངས་ཀྱི་ངོས་ནས་བཤད་ན་ལྟོ་ཆས་ཟ་ཐབས་བྲལ་ཏེ་མགོ་བོ་སེང་རས་ཀྱིས་བཏུམས་ནས་ཙོག་པུར་བསྡད་ཀྱང་ཁོ་ཚོ་ནི་འདྲུད་འཐེན་འཁོར་ལོའི་འོག་ཏུ་འཛུལ་ནས་སྤགས་ཟ་བ་དང་ཇ་འཐུང་བ་སོགས་བྱེད་པ་ལས་རླུང་བུར་ཡིད་འཇོག་ཙམ་ཡང་མེད་པར་ད་དུང་བསྟན་བཤིག་བཤད་ནས་5

བཞད་གད་ལིང་ངེར་བསྡད། དབྱངས་ཅན་གྱིས‘‘པད་དབྱངས་ཇ་འཐུང་།དགུན་མཇུག་དང་དཔྱིད་འགོར་ཞོགས་པ་འཁྱུག་ཙམ་མ་གཏོགས་རླུང་བུ་ཆེ་ཆུང་ལ་མི་ལྟོས་པར་རྒྱག་གི་རེད’མིཟེར་བ་དང་། ཡང་ཟླ་བཟང་གིས‘‘པད་དབྱངས་རང་སྤགས་ཟོ་དང་། ལྟོ་ཆས་མ་བཟས་ན་གཟུགས་པོ་ཡག་པོ་ཡོང་གི་མ་རེད། ལམ་བཟོའི་བཟོ་པར་གཟུཌ་པོ་ཡག་པོ་མེད་ན་འགྲིཌ་ཐབས་མེད། ད་དུང་སྐད་ཆ་ཕྲན་བུ་ཤོད་དང་། རང་སློབ་འབྲིང་ཐོན་པའི་སློབ་ཕྲུག་ཅིག་ཡིན་ཙང་སླད་དུས་ཚོད་ཡོད་དུས་དབྱངས་ཅན་དང་། བཀྲ་ཤིས། ཟླ་ཆུང་བཅས་གཞོན་ནུ་གསུམ་གྱི་དགེ་རྒན་བྱས་ན་འགྲིག་གམ’’ཞེས་དྲིས་པས་མོས་རླུང་འགོག་ཏུ་མགོ་བོར་གྱོན་པའི་སེང་རས་དེ་ཕྱེད་ཙམ་བཤུས་ཏེ‘‘སངས་རྒྱས་རང་མགོ་མ་ཐོནཔིར། སེམས་ཅན་ཡར་འདྲེན་ཡོང་ཐབས་མེད་ཟེར་བ་ལྟར་ང་རང་གིས་ཀྱང་ཡག་པོ་མ་ཤེས་ཙང་ས་ཆ་འདིར་ཡོང་དགོས་ཤར་སོང’’ཞེས་བཤད།རེས་གཟའ་སྤེན་པའི་ཉིན་ཞིག་གི་ཕྱི་དྲོ་པད་དབྱངས་རྒྱུན་གཏན་ལྟར་རང་གི་སྡོད་ཁང་དུ་འབྱོར་རྗེས་ཐབ་ཚང་ནས་ཆུ་ཚ་པོ་བླངས་ཏེ་གདོང་དང་རྐངའིག་གཙང་མར་འཁྲུས་རྗེས་སླར་ཡང་ཆུ་ཚ་པོ་ཟོམ་གང་བླངས་ནས་གྱོན་ཆས་འཁྲུ་གྲབས་བྱེད་པའི་དུས་དེར་བཀྲ་ཤིས་ཡོང་སྟེ་ལག་ནང་གི་དུང་བན་སྟོང་པ་དེ་མོའི་མདུན་དུ་དབྱུགས་ནས་གདོང་ནག་པོའི་ངང་པད་དབྱངས་རང་ལ་རྟག་པར་དམིགས་བསལ་འདི་འདྲ་སུས་སྤྲད་བྱུང་ངམ། ལམ་ཐག་ལེ་དབར་གཅིག་ལྷག་གི་ས་ནས་ཆུ་ཟོམ་སྒལ་པར་འཁུར་ཏེ་ཆུ་དབོར་དགོས་པ་རང་གིས་ཤེས་ཀྱི་མེད་དམ། རྟག་པར་ལས་ཞོར་དུ་མ་བྱན་ལ་རོགས་བྱབློ།་ཏེ་ཆུ་དབོར་མལ། ན་གྱི་མི་ཚོར་གདོང་འཁྲུ་བྱེད་ཀྱི་ཆུ་ཡང་མ་བའ།ག་པར་རང་གིས་འདི་འདྲ་6

བྱས་ན་འགྲིག་གི་རེད་དམ’’ཞེས་ཆུ་ཟོམ་དེ་འཁྱེར་ནས་བཟོ་པ་མི་རེ་ངོ་རེའི་དུང་བན་ནང་འཁྲུས་ཆུ་བགོ་བཤའ་བརྒྱབ་པས་པད་དབྱངས་ནི་གདོང་ལ་མེ་ཐལ་བཤོས་པ་ལྟ་བུར་གདོང་པ་དམར་རྐྱང་ཆགས་ནས་རྐང་འཁྲབ་ལག་འཁྲབ་ཀྱིས‘‘གཙང་སྦྲའང་བྱེད་ཆོག་གི་མ་རེད་དམ’མིཞེས་ངུས། ཟླ་བཟང་ཡོང་སྟེ‘‘པད་དབྱངས་རང་ངུ་མི་དགོས། སང་ཉིན་ང་རང་གཉིས་ཕོགས་སྒུག་བྱས་སྡོད་དོ།ཕོགསབླངས་ཚར་རྗེས་ངས་རང་ལ་གཙང་སྦྲ་བྱེད་ཆེད་ཀྱི་ཆུ་ལྡང་ངེས་བླངས་ཆོག’’ཅེས་སེམས་གསོ་བྱས། ལམ་བཅོས་ས་ཚིགས་དེར་ཟླ་རེའི་ཚེས་སུམ་ཅུ་ཉིན་ལས་ཁུངས་ནས་ཟླ་ཕོགས་དང་བཟའ་འབྲུ་སོགས་སྐྱེལ་མཁན་ཡོང་གི་ཡོད་པ་དང་། མི་གཉིས་ཀྱིས་བཟོ་པ་ཚང་མའི་ཚབ་བྱས་ཏེ་ཕོགས་ལེན་པར་སྡོད་དགོས་ཀྱི་ཡོད་པས་ཟླ་བཟང་གིས་རྐང་བཙུགས་ནས་པད་དབྱངས་རོགས་པར་ཉར། ཉི་མ་ཕྱེད་ཡོལ་ཙམ་ལ་ལས་ཁུངས་ཀྱི་ཕོགས་སྐྱེལ་མཁན་རླངས་འཁོར་བསླེབས་ནས་རྩམ་པ་དང་། ཇ། མར། ཚྭ། ཤ་སོགས་དང་། ད་དུང་འཚོ་བའི་ཡོ་ཆས་དང་། གྱོན་ཆས། མངར་ཆའི་རིགས་སོགས་ཉེར་མཁོ་སྣ་ཚོགས་འཁྱེར་ཡོད་པས་པད་དབྱངས་ཀྱིས6‘བཅུ་དཔོན་ལགས། ད་རེས་ཉེར་མཁོ་སྣེ་འཛོམས་པོ་འདི་འདྲ་སྐྱེལ་བ་ནི་ས་ཆར་འདིར་དུས་ཆེན་ཞིག་རན་གྲབས་ཡོད་དམམིམིཞེས་དྲིས། ཟླ་བཟང་གིས‘‘བུ་ཆོ་། འདི་དང་འདྲ་བ་ཟླ་བ་མི་རེ་ངོ་རེར་་འཁྱེར་ཡོང་གི་ཡོད་མིཅེས་བཤད་པར་པད་དབྱངས་ཀྱིས‘‘ལམ་བཅོས་ས་ཚིགས་ལ་ཟླ་བ་མི་རེ་ངོ་རེར་དེ་རིང་ལྟ་བུའི་ཚོང་ཟོག་འཁྱེར་ཡོང་ན་དངོས་གནས་ཡག་པོ་རེད། དེས་མ་གཏོགས་’ཞེས་ཟེར་མཚམས་ཟླ་བཟང་གིས་ལུས་སྟེང་དུ་རྩམ་པ་འགོས་པ་དེ་དག་བརྡབས་ཙམ་བྱས་ནས‘‘ད་ལྟ་སྐྱིད་པོ་རེད། ལོ་བཅུའི་ཟང་7

ཟིང་སྐབས་ཚོང་ཟོག་སྒོ་འགྲམ་དུ་སྐྱེལ་རྒྱུ་ལྟ་ཞོག ཟླ་རེའི་རྩམ་པ་ཡང་དུས་ཐོག་ཏུ་སྐྱེལ་བ་ཁག་པོ་རེད། དེའི་སྐབས་རང་གི་པཱ་ལགས་ང་ཚོའི་བཅུ་དཔོན་ཡིན། དེ་དུས་ཟླ་རེའི་འབྲུ་རིགས་མ་བསྐྱལ་བའི་སྐབས་སུ་རང་གི་པཱ་ལགས་ཀྱིས་ཟ་མཁས་འཐུང་མཁས་བྱས་ཏེ་ང་ཚོར་རྩམ་པ་སྟེར་གནང་བ་དང་། རྩམ་པ་མེད་དུས་བག་ལེབ་རེ་གཉིས་རེ་སྟེར་གནང་གི་ཡོད’མིཅེས་བཤད། མོས‘‘དེ་འདྲ་ཡིན་ན་འདྲུད་འཐེན་འཁོར་ལོ་བཏང་སྟེ་ལེན་པར་ཕྱིན་ན་འགྲིག་གི་མ་རེད་དམ’’ཞེས་བཤད། གཡུ་སྒྲོན་རང་དབང་མེད་པར་གད་མོ་ཤོར་ཏེ་ལག་པའི་རས་ཁུག་ཀྱང་ས་ལ་དབྱུགས་ཏེ་པད་དབྱངས་ལ་མུར་རྫོག་གཅིག་གཞུས་ནས‘‘སྐབས་དེ་དུས་འདྲུད་འཐེན་འཁོར་ལོ་ཡོད་ན་རང་གིས་དྲན་གསོ་གཏོང་མི་དགོས་པར་ང་ཚོ་འགྲོ་ཡི་རེད། དེ་དུས་འདྲུད་འཐེན་འཁོར་ལོ་ཕར་ཞོག རྟ་འཐེན་འཁོར་ལོ་ཞིག་ཀྱང་མེད། ལས་ཀར་འཀྲོ་དུས་རང་གི་པཱ་ལགས་སྔ་པོ་ནས་བཞེངས་ཏེ་ལག་ཆ་དང་བསྐོལ་ཆས་རྣམས་ལག་འབུད་འཁོར་ལོ་གཅིག་རང་ཡོད་པ་དེའི་ནང་དུ་བླུགས་ཟིན་རྗེས་གཞི་ནས་ལས་མི་གཞན་ཚོ་སྐད་བཏང་སྟེ་ས་ཐག་རིང་པོའི་སར་གོམ་པ་ཁོ་ན་སྤོས་ནས་འགྲོ་དགོས་ཀྱི་ཡོད། ཆ་རྐྱེན་དེ་འདྲ་ཞིག་གི་འོག་ཏུའང་ཁོང་གིས་ལས་གནས་བརྟན་སྲུང་གནང་སྟེ་ལས་འགན་སྒྲུབ་པ་མ་ཟད། ལས་ཞོར་དུ་ཚལ་ཞིང་བཏབ་ནས་དབྱར་ཁ་ཚལ་འབེལ་ཐག་ཚོད་བཟའ་རྒྱུ་ཡོང་གི་ཡོད་’ཅེས་བཤད། པད་དབྱངས་ཀྱིས‘‘དངོས་གནས་ཨེ།བྱས་ན་དེང་སང་ང་ཚོའི་ཆ་རྐྱེན་བཟང་པོ་རེད’’ཟེར་བ་དང་། ཡང་ཟླ་བཟང་གིས‘‘རང་གི་པཱ་ལགས་ཀྱིས་གཞུང་ལམ་ཁོང་གི་ཕ་གཞིས་ལྟ་བུར་བརྩི་བ་དང་།དབྱར་དགུན་མེད་པར་རླངས་འཁོར་ཤར་གཏོང་བྱེད་རྒྱུ་ནི་ཁོང་གི་བདེ་སྐྱིད་ཆེ་8

ཤོས་ལ་བརྩི་བ་གནང་གི་ཡོད། ཁོང་ནི་ང་ཚོའི་མིག་དཔེ་རེདམི་ཅེས་བཤད་པས་པད་དབྱངས་ཀྱི་གདོང་ནས་སེམས་འགུལ་ཐེབས་པའི་མདངས་ཤིག་ཤར།ཉིན་ཞིག་བཅུ་དཔོན་གྱིས་མི་གཉིས་རེས་ས་སྤྱི་ཁྲེ་རྒྱ་དཔངས་གྲུ་བཞི་མ་བརྒྱད་རེ་ས་ཁྲོལ་རྒྱག་རྒྱུའི་ལས་བགོས་བརྒྱབ་ནས་འགྲན་སྡུར་གྱི་བྱེད་སྒོ་ཞིག་སྤེལ། སྐབས་དེར་དབྱངས་ཅན་དང་པད་དབྱངས་གཉིས་མཉམ་དུ་འཁེལ་ཏེ་དབྱངས་ཅན་གྱིས་པད་དབྱངས་ས་བརྐོ་རུ་བཅུག་ཀྱང་བརྐོ་མི་ཐུབ་ལ་ཁྲོལ་མ་རྒྱག་ཏུ་བཅུག་ཀྱང་ནུས་ཤུགས་མེད་པས་ཉིན་གུང་ལྟོ་ཆས་ཟ་དུས་པད་དབྱངས་ཀྱིས་གཡས་གཡོན་གྱི་མི་གཞན་གྱི་ས་སྤོ་ལ་གཅིག་བལྟས། ཁོང་རང་གཉིས་ཀྱི་ས་སྤོ་ལ་གཅིག་བལྟས་ནས་རང་དབང་མེད་པར་མིག་ཆུ་ལྷུང་ལྷུང་དུ་ཤོར་བས་དབྱངས་ཅན་གྱིས‘‘པད་དབྱངས་ག་རེ་བྱས་སོང་ངམམི་ཞེས་དྲིས་ཀྱང་མོས‘‘ང་གངཁྱས་མ་བྱུང་་ཟེར་གདོང་སྟེང་གི་མཆི་མ་ཕྱིས་ནས་མགོ་བོ་དུད་དེ་བསྡད། ‘དབྱངས་ཅན་གྱིས‘‘མ་སྐྱིད་ག་རེ་འདུག་གམ་ཤོད་དང་་ཞེས་བཤད་པ་དང་།དེ་མ་ཐག་པད་དབྱངས་ཀྱི་ཁོག་ནང་སྒོམ་པའི་སྐད་ཆ་ཤོང་བའི་སྣོད་མེད་པར‘‘ང་འདི་འདྲའི་དཀའ་བ་སྤྱོད་ཐུབ་པ་མི་འདུག ངས་ནུས་ཤུགས་གང་ཡོད་བཏོན་ནས་ལས་ཀ་བྱས་ཀྱང་གཞན་གྱི་རྗེས་ཟིན་གྱི་མི་འདུག ང་ལྷ་སར་སྐྱེལ་རོགསརི’ཟེར་ལག་གཉིས་པོས་གདོང་བཀབ་ནས་སྐད་ཤུགས་ཆེན་པོས་ངུས་པ་དང་ལས་མི་གཞན་ཚོ་ནི་ཕར་བལྟ་ཚུར་བལྟ་བྱེད་པ་ལས་སྐད་ཆ་ཤོད་ཚོད་མ་ཐིག ཟླ་བཟང་གིས‘‘བུ་མོ་རང་ག་རེ་ཤོད་ཀྱི་ཡོད་དམ། ད་ལྟ་རང་ལོ་ན་ཕྲ་བས་ལས་ཀ་གང་ཅིའི་ཐད་རིམ་པས་གོམས་འགྲོ་གི་རེད། ལྟོས་དང་རང་དང་ན་མཉམ་གྱི་བཀྲ་ཤིས་དང་དབྱངས་ཅན་སོགས་ཀྱང་ཐོག་མ་རང་ལྟ་བུ་ཡིན་ན་9

ཡང་ད་ལྟ་གང་འདྲ་ཆགས་མི་འདུག་གམ། འདི་ལ་སེམས་སྡུག་དགོས་དོན་མི་འདུག་པས་མཆི་མ་མ་གཏོང’་ཞེས་བཤད་ཀྱང་མོས་ངུ་མཚམས་མ་བཞག་པར‘‘ང་ལྷ་སར་སྐྱེལ་རོགསམི’ཞེས་སྐད་བརྒྱབ་པས་བཀྲ་ཤིས་ཀྱིས་མི་འདོད་པའི་རྣམ་འགྱུར་བསྟན་ནས‘‘རྨ་བྱའི་སྲས་མོ་ལས་ཀའི་ཚ་ནད་མ་ཐེག་པར་ངུ་རྒྱུ་གང་ཡོད།ཁྱེད་རང་འདི་འདྲ་ངུས་ན་ལུས་སྟེང་གི་གཟབ་མཆོར་ལའང་ངོ་ཚ། གལ་སྲིད་རང་འདིར་སྡོད་འདོད་མེད་ན་དང་པོ་ནས་མ་ཡོང་ན་འགྲིགས། ང་ཚོས་གདན་འདྲེན་ཞུ་མཁན་ནི་བཏང་མེད། འདི་འདྲའི་ལས་སླ་མདོག་ཁ་པོ’’ཞེས་བཤད་པས་རྒྱུན་དུ་ངག་འཇམ་ལ་ངང་རྒྱུད་གཙང་ཆབ་བཞིན་རིང་བའི་བཅུ་དཔོན་ཟླ་བཟང་ངོ་མདོག་ནག་པོར་གྱུར་བ་དང་སྐད་ཤུགས་ཆེན་པོས‘‘བཀྲ་ཤིས་ཁ་ཚུམས། ཁྱོད་ཀྱིས་ག་རེ་ཤེས་ཀྱི་ཡོད་དམམི་ཞེས་དང་། ཡང་ཟླ་བཟང་གིས་དབུགས་རིང་ཞིག་བཏང་ནས‘‘བཀྲ་ཤིས། ཁྱོད་ཀྱིས་རྗེས་སུ་སྐད་ཆ་ཤོད་སྐབས་གཟབ་གཟབ་བྱེད་དགོས། པད་དབྱངས་ལ་རྨ་བྱའི་སྲས་མོ་ཞེས་སུས་བཏགས་པ་རེད་དམ། དེ་ལྟར་ཟེར་དགོས་དོན་གང་ཡིན། རྗེས་སུ་པད་དབྱངས་ལ་གང་བྱུང་བཤད་མི་ཆོག་་ཅེས་བཤད། བཀྲ་ཤིས་ནི་རྒྱུན་དུ་ནས་གཏམ་དེར་བབས་པའི་ལན་ཞིག་མ་བརྒྱབ་ཚེ་བློ་བདེ་པོ་རྩ་བ་ནས་མེད་མཁན་གཞོན་ནུ་རུ་ངར་པོ་ཞིག་ཡིན་ཙང་ཁོས་ཁ་ཕར་གཅུས་ནས་ཡས་སོས་མས་མཆུ་མནན་ཙམ་བྱས་རྗེས‘‘ཤེས་སོང་། ངས་རྦད་དེ་ཤེས་སོང་། པད་དབྱངས་ཤར་ལ་ཕྱིན་ཡང་ཕྱིན། པད་དབྱངས་ནུབ་ལ་ཕྱིན་ཡང་ཕྱིན། ངས་དེ་རིང་ནས་བཟུང་ཇུས་གཏོགས་བྱས་མི་ཡོང་། པད་དབྱངས་ཀྱིས་ངལ་རྩོལ་བྱེད་སར་ཡང་འཇུར་ཏ་རྟིང་ཀ་ཙོག་ཙོག་ཐོག་མེད་ཁོ་ན་གྱོན་ཏེ་དེའི་ནང་ས་ཚང་ཚད་འདོན་10

གིན་སྡོད་པ་དང་། སྦ་ལན་སྟོད་ཐུང་ཕྱི་གོན་བརྒྱབ་ནས་དེར་ཐལ་བ་འགོས་ཚད་རྡབ་ཀྱིན་སྡོད་ཀྱི་འདུག མོའི་བྱེད་ལུགས་བྱེད་སྟངས་ལ་བལྟས་ནས་ངས་ ་མོ་ལ་རྨ་བྱའི་སྲས་མོ་ཟེར་བཏགས་པ་ཡིན། ང་ཚོའི་ལུས་པོར་ཡང་དེང་རབས་ཀྱི་བཟོ་དབྱིབས་ལྡན་པའི་གྱོན་ཆས་གྱོན་པ་ནི་ལོས་ཀྱང་མོས། ཡིན་ནའི་ས་ལས་བྱེད་དུས་མ་མཐར་ཡང་ཆུ་ལ་བསམ་བློ་ཕྲན་བུ་བཏང་སྟེ་ལས་ཀར་འཚམས་པའི་གྱོན་ཆས་གྱོན་ན་མི་འགྲིགས་པ་ག་རེ་ཡོད་དམ་’ཞེས་བཤད་ནས་ཧོབ་ལངས་བརྒྱབ་སྟེ་ཁྱེམ་གཉའ་ལ་བཀལ་ཏེ་ས་དབྱུགས་པར་ཕྱིན།བཀྲ་ཤིས་ཀྱིས་བཤད་པའི་གཏམ་དེ་དག་གིས་མོའི་སེམས་ལ་ཕོག་ཐུག་བྱུང་སྟེ་ལས་ཀ་གྲོལ་ནས་ཉལ་ཁང་གི་སྒོ་འཛུལ་མ་ཐག་ཉལ་ཁྲིའི་སྟེང་དུ་ཉལ་ནས་ཉིན་མོ་ལྷག་པའི་གནས་ཚུལ་དེར་བསམ་བློ་གཏོང་བཞིན་པར་མོ་རང་ལྷ་སར་སྡོད་སྐབས་སློབ་གྲྭ་གྲོལ་རྗེས་འཁྲུག་ཆ་དོད་པའི་སློབ་གྲོགས་ཚོ་དང་མཉམ་དུ་སྣུམ་ཞག་དོད་ལ་ཁོད་སྙོམ་པའི་ས་བཀྲག་གི་ལམ་སྟེང་དུ་རྐང་འཁོར་བཞོན་ནས་ཁྱུ་དང་ཁྱུ་བསྒྲིགས་ཏེ་རྩེད་མོ་རྩེ་ཀྱིན་ཁྱིམ་ལ་ལོག་པ་དང་། ཁྱིམ་ལ་སླེབས་མ་ཐག་དཔེ་ཁུག་གདན་སྟེང་དུ་དབྱུགས་ནས་ལུས་པོར་བྱི་དོར་གཙང་མར་བྱས་རྗེས་རོ་བཅུད་ལྡན་པའི་ལྟོ་ཆས་ཟ་བ་དང་། དགོང་མོ་གློག་བརྙན་དང་།བརྙན་འཕྲིན་ཟློས་གར་སོགས་གང་འདོད་བལྟ་རྒྱུ་ཡོད་ལ། ཞོགས་པ་ཨ་ནེས་མལ་ནང་ཞོགས་ཇ་དང་ཞོགས་ཟས་བསྐྱལ་ཐོག་ལོ་རབས་བརྒྱད་ཅུ་བའི་དར་ཁྱབ་ཆེ་བའི་གྱོན་ཆས་སྣ་ཚོགས་ཉོས་ཏེ་གྱོན་དུ་བཅུག་པ་སོགས་མོའི་ཡིད་ཀྱི་རས་དཀར་ངོས་སུ་ཁྲ་ལྷམ་མེར་འཆར་ཞིང་། ཨ་ཙི། གལ་སྲིད་ང་རྒྱུགས་ལོན་ཡོད་ཚེ་ས་འདིར་ཡོང་དགོས་དོན་མེད། ཐ་མ་ལས་ཀ་མ་རག་ཀྱང་གྲོང་ཁྱེར་11

ནང་མི་ཚེ་མི་འཁྱོལ་བ་མེད། འདིར་གང་ལ་བལྟའམ། ལས་ཀ་ནི་ས་རྡོ་དང་ཁ་འབྲལ་ཐབས་མེད་ཁར་གཙང་སྦྲ་བྱེད་པར་ཆུ་མེད་ལ། གྱོན་པར་དང་དོད་བྱས་ན་གཞན་གྱིས་མིག་ནང་གི་གྲ་མ་ལྟ་བུར་བརྩིས་ཏེ་མིང་ངན་འདི་འདྲ་འདོགས་ཀྱི་འདུག གཟའ་ཉི་མ་ཡིན་ཟེར་འཁྱམ་སའི་ཡུལ་དང་རྩེད་རོགས་མེད་ལ།མཐོང་བ་གནམ་དང་ས། སྐྱོ་རོགས་སུ་ཉིན་གང་རླངས་འཁོར་གྱི་སྒྲ་ལས་མི་འདུག་བསམ་པའི་སྐབས་དེར‘‘པད་དབྱངས། པད་དབྱངས་མིཞེས་སྐད་གཏོང་བའི་སྒྲ་ཞིག་མོའི་རྣ་ལམ་དུ་ཐོས་པ་དེས་མོ་བསམ་བློ་གཏོང་མཚམས་ཆད་ནས་ཡར་ལངས་ཏེ་སྒོ་ཕྱེ་ནས་བལྟ་སྐབས་བཅུ་དཔོན་ཟླ་བཟང་སྒོ་འགྲམ་དུ་ལངས་ཏེ་ཡོད་པས་མོས‘‘ཁྱེད་ལ་ཕྱག་ལས་ཅི་ཡོད་དམ་་ཞེས་དྲིས། ཟླ་བཟང་གིས‘‘ངས་གཡུ་སྒྲོན་ཤ་མོག་མོག་བཟོ་རུ་བཅུག་ཡོད། མགྱོགས་པོ་བཟའ་བར་ཤོག་་ཅེས་བཤད། མོས་‘ཐུགས་རྗེ་ཆེ། ང་བདེ་པོ་རང་མི་འདུག་’ཅེས་བཤད། ཟླ་བཟང་གིས་དགོད་འཛུམ་འཛུམ་ངང‘‘ཕལ་ཆེར་གློ་བའི་ཁྱིམ་མཚེས་ན་བ་ཡིན་གྱི་རེད། ཤ་མོག་མོག་ནི་ནད་དེའི་སྨན་གཙོ་བོ་ཡིན’’ཞེས་ཀུ་རེ་བཤད་ནས་ཨུ་ཚུགས་ཀྱིས་ཁོང་རང་གི་ཁྱིམ་དུ་ཁྲིད། གཡུ་སྒྲོན་གྱིས་པད་དབྱངས་གདན་སྟེང་དུ་སྡོད་དུ་བཅུག་ནས་མོའི་མགོ་ལ་བྱིལ་བྱིལ་བྱེད་བཞིན་དུ‘‘པད་དབྱངས། དེ་རིང་གི་གནས་ཚུལ་ཚང་མ་ངས་ཤེས་བྱུང་། དེའི་ཐད་ཡིད་སྐྱོ་དགོས་དོན་མེད།མི་ལ་སྐྱོན་མེད་པ་དང་ཤིང་ལ་འཛེར་པ་མེད་པ་ཡོད་མི་སྲིད། ’’ཟེར་བ་སོགས་སེམས་གསོའི་སྐད་ཆ་མང་པོ་བཤད་པས་ཟླ་བཟང་གིས་ཅུང་སུན་སྣང་གི་རྣམ་འགྱུར་བསྟན་ནས‘‘གཡུ་སྒྲོན་སྐད་ཆ་རྫོགས་རྒྱུ་མེད་པ་དེ་འདྲ། མགྱོགས་པོ་ལྟོ་ཆས་བླུགས་དང’’ཞེས་བཤད་པ་དང་། གཡུ་སྒྲོན་གྱིས་ལྕེ་སྣར་ཙམ་བྱས་ཏེ་12

ལྟོ་ཆས་བླུགས་པར་ཕྱིན། དེ་ནས་མི་རིང་བར་སྒྲོག་ཙེའི་སྟེང་དུ་མོག་མོག་རླངས་པ་ཚུབ་ཚུབ་ཏུ་བསྒྲིགས་པ་དང་ཚལ་སྣེ་ཁ་གཉིས་ཙམ་བསྒྲིགས་ནས་གཡས་ནས་ཟླ་བཟང་གིས་པད་དབྱངས་ཟོ་དང་ཟེར་བ་དང་། གཡོན་ནས་གཡུ་སྒྲོན་གྱིས་པད་དབྱངས་འཚེར་སྣང་མེད་པར་མང་ཙམ་ཟོ་དང་ཟེར་རང་གི་བུ་ཕྲུག་ལོ་མང་བྲལ་ནས་དེ་རིང་ནང་མི་མཉམ་འཛོམས་ཀྱི་ལྟོ་ཆས་ཟ་བའི་དུས་བཟང་བྱུང་བ་ལྟ་བུ་བྱེད་ཀྱི་ཡོད་པས་པད་དབྱངས་ཀྱི་སེམས་ལ་གཡོ་འགུལ་ཐེབས་ནས་ལྷ་སར་ལོག་རྒྱུའི་རེ་བ་འདོན་མི་ནུས་པར་བསྡད། གང་ཙམ་ནས་གཡུ་སྒྲོན་གྱིས་མོའི་གམ་དུ་བསྡད་ནས་ངག་འཇམ་པོས‘‘པད་དབྱངས་རང་ལོག་རྩིས་ཡོད་ཀྱི་མ་རེད། གལ་སྲིད་ལྷ་སར་ལོག་ན་གཞན་ཕར་ཞོག་རང་གི་པཱ་ལགས་ལའང་གདོང་གང་འདྲ་བྱས་ཏེ་སྟོན་གྱི་ཡིན་ནམ། རང་དང་མཉམ་པའི་གཞོན་ནུ་ཚོས་ཀྱང་རང་ལ་བལྟ་སྟངས་གང་འདྲ་ཞིག་ཡོང་སྲིད་དམ། དེ་ལས་འདིར་བསྡད་ཚེ་རང་སོ་སོའི་ངོས་ནས་བཤད་ན་གླ་ཕོགས་ཆེན་པོ་ཡོད་ལ་རྒྱལ་ཁབ་ལའང་ལེགས་སྐྱེས་ཆེན་པོ་འབུལ་ཐུབ། དེ་རིང་བཀྲ་ཤིས་ཀྱིས་རང་ལ་མིང་ངན་བཏགས་པར་ང་ཚོས་ཁོ་ལ་སྐྱོན་བརྗོད་བྱེད་ཀྱི་ཡིན། ཡིན་ནའི་བཀྲ་ཤིས་ནི་མི་ཁ་རེ་ཁ་ཐུག་ཡག་པོ་ཞིག་ཡིན་པས་རང་གིས་སེམས་འཛིན་བྱེད་མི་རུང་’ཟེར་བ་སོགས་ངང་རྒྱུད་རིང་པོས་བསླབ་བྱ་བྱས། པད་དབྱངས་འགྲོ་ཁར་ཟླ་བཟང་གིས་འགྱིག་ལྷམ་དཀར་པོ་ཞིག་འཁྱེར་ཡོང་སྟེ་པད་དབྱངས་ལ་སྤྲད་དེ‘‘སང་ཉིན་ནས་བཟུང་ལས་ཀར་འདི་གྱོན་ཤོག་’ཅེས་བཤད།དེ་ནས་དུས་ཚོད་གང་ཙམ་སོང་རྗེས་ཀྱི་ཉིན་ཞིག་ལམ་བཅོས་ས་ཚིགས་ཀྱི་བཟོ་པ་རྣམས་་ས་སྟེང་དུ་སྣམ་བུ་དཀར་པོ་མུ་མཐའ་མེད་པ་ཞིག་ཀྱག་ཀྱོག་ཏུ་13

བཏིངས་པ་དང་འདྲ་བའི་གཞུང་ལམ་ངོས་སུ་ལས་ཀ་བྱེད་བཞིན་པའི་དུས་སུ་རླངས་འཁོར་ཞིག་དེ་གར་ཁ་བཀག་ནས་གཟུགས་བྱད་ལེགས་ལ་གཙང་སྦྲ་དོད་པའིཔུད་མེད་དར་ཡོལ་ཞིག་བབས་ནས་‘ངའི་བུ་མོ་་ཞེས་ཚུར་རྒྱུགས་ཡོང་།པད་དབྱངས་ཀྱི་མིག་གཉིས་ཀྱང་ཆེ་རུ་ཕྱིན་ནས་ཧར་གྱིས་ལངས་ཏེ་ཨ་ནེེ་ཞེས་འཁྱུད་དེ་ཕན་ཚུན་གཉིས་ཀས་ཡུན་རིང་མ་གློད་པར་བསྡད། དེ་ནས་པད་དབྱངས་ཀྱིས་མིག་ཆུ་གཏོང་བཞིན་གད་མོ་དརྒོད་ཀྱིན་དུ‘‘ཨ་ནེ་ལགས། ཁྱེད་རང་ཡང་མ་ཤུམསམི་ཞེས་རང་གི་ལག་རས་ཨ་ནེར་སྤྲད། ཨ་ནེས་པད་དབྱངས་ཀྱི་གདོང་ལ་ཞིབ་པར་བལྟས་རྗེས‘‘པད་དབྱངས། རང་གི་གདོང་ཚང་མ་གས་འདུགསྤྲ་ཤ་མདོག་ཀྱང་ནག་རྐྱང་ཆགས་བཞག’’ཟེར་བ་དང་། ‘‘ལྟོས་དང་རང་གི་ལུས་ལ’’ཟེར་གཟུགས་པོའི་སྟེང་གི་ས་རྣམས་རྡབ་རྡབ་གཏོང་གིན་ཏུ‘‘བུ་མོ་རང་སྡུག་པོ་འདི་འདྲ་མཐོང་བཞག ད་རེས་ངས་རང་འདིར་བཞག་མི་ཡོང་’ཟེར་བ་སོགས་བཟོ་པ་ཚོའི་རྣ་བར་ཤིན་ཏུ་ནས་འགྲོ་དཀའ་བའི་སྐད་ཆ་ཁོ་ན་བཤད་པས་ཚང་མའི་བློ་ལ་མ་བབས། ཉིན་དགུང་ལྟོ་ཆས་ཟ་སྐབས་དབྱངས་ཅན་གྱིས‘‘ཚང་མ་མཆོད་ཞལ་བཏོན་ཏེ་གསོལ་ཇ་བཞེས་རྩིས་གནང་དང་་ཟེར་བ་དང་། ཚང་མས་ཇ་འཐུང་སྤགས་བཟའ་བྱས་ཀྱང་པད་དབྱངས་ཀྱི་ཨ་ནེས་ཇ་ཕོར་ལ་ཁ་ཡང་མ་བརྒྱབ་པར་མགོ་བོ་དང་གདོང་ཚང་མ་བཏུམ་ནས‘‘ཨ་ཙི་འདི་འདྲའི་རླུང་བུའི་ཚ་བ་ལ། ཁྱེད་ཚོ་ད་དུང་ལྟོ་ཆས་མཆོད་ཐུབ་བམ་’ཞེས་དྲིས་པས་པད་དབྱངས་ཀྱིས‘‘ད་དུང་དེ་རིང་སྡུག་པའི་ནང་ནས་དྲག་པ་རེད་་ཟེར་བ་དང་། ཨ་ནེེ་ཧང་སངས་ནས་‘ཨ་ཙི་དེ་རིང་ལས་སྡུག་པ་ཡོད་ཚེ་ལས་ཀོ་་་་ཇི་ལྟར་བྱེད་ཐུབ་བམམིམིཞེས་བཤད།14

པད་དབྱངས་ཀྱི་ཨ་ནེས་པད་དབྱངས་སྡོད་སའི་ཁང་ཆུང་དེར་འཛུལ་མ་ཐག་རྒྱུན་མཁོའི་ནང་ཆས་སམ་འཚོ་བའི་ཡོ་བྱད་མང་པོ་ཞིག་ཆད་པའི་སྣང་བ་ཤར་ཞིང‘‘བུ་མོ། རང་འདིར་སྡོད་འདོད་འདུག་གམ’་ ཞེས་དྲིས། པད་དབྱངས་ཀྱིས་ཨ་ནེར་འཁྲུས་ཆུ་གྲ་སྒྲིག་བྱེད་ཀྱིན་དུ‘‘ད་གོམས་འདུག སྔོན་ལ་འཁྲུས་བསྐྱོན་དང་། ངས་ཁྱེད་རང་ལ་ཞལ་ལག་བཟོས་ཆོག་མིཅེས་པར་‘ཟ་འདོད་མི་འདུག སྔོན་ལ་འདི་ཚོ་གང་འདྲ་བྱས་འདུག་གམ’མིཞེས་ལྷ་ས་ནས་འཁྱེར་ཡོང་བའི་གྱོན་ཆས་སྣ་ཚོགས་དང་། ཟ་བྱའི་རིགས་དག་བུ་མོར་སྤྲད་པས་མོས‘‘སང་ཉིན་བལྟས་ཆོག་་ཟེར་སྒྲོག་ཙེའི་སྟེང་དུ་བཞག ཡང་མོས‘‘པད་དབྱངས་རང་ཤེལ་སྒོའི་ནང་གཅིག་ལྟོས་དང་། གང་འདྲ་ཆགས་འདུག་གམ།ང་ཚོའི་བུ་མོ་སྡུག་པོ་འདི་འདྲ་མྱང་དགོས་བྱུང་འདུག’་ཅེས་མཆི་མ་ལྷུང་ལྷུང་དུ་བཏང་། མཚན་དེར་ནམ་མཁའ་གཡའ་དྭངས་ཤིང་སྒེའུ་ཁུང་ནས་ཟླ་འོད་དང་སྐར་མའི་འོད་ཁོང་གཉིས་ཀྱི་གདོང་ལ་ཕོག་ནས་ཡོད་པས་ཨ་ནེས་པད་དབྱངས་ཀྱི་གདོང་ལ་བལྟས་ཏེ‘‘རང་གི་པཱ་ལགས་ཀྱིས་དུས་ཚོད་བྱུང་ཚད་ལ་ལམ་བཅོས་ས་ཚིགས་ཀྱི་བཟོ་པ་སྐྱིད་པའི་སྐྱིད་རབས་དང་། གཟི་བརྗིད་ཆེ་བའི་ཆེ་རབས་ཁོ་ན་བཤད་ཙང་། ངའི་སེམས་ལ་རང་ས་ཆ་འདིར་བཏང་ན་སྐྱོན་མེད་བསམ་བྱུང་ཡང་། ས་ཆ་འདི་འདྲར་རང་འཇོག་ཐབས་མི་འདུག་པས་ད་རེས་ཨ་ནེས་འཁྲིད་ཆོག རང་གཞན་དང་མི་འདྲ་བར་ལོ་ཆུང་ལ་ཤེས་ཡོན་ཡོད་པས་འོས་འཚམས་ཀྱི་ལས་ཀ་ཞིག་རག་གི་རེད། གལ་སྲིད་ལས་ཀ་རྩ་བ་ནས་མ་རག་ཀྱང་ས་ཆ་འདི་འདྲར་བསྡད་དེ་ཅི་བྱེདམི་ཅེས་བཤད། པད་དབྱངས་ཀྱིས་‘འདིའི་སྐོར་སང་ཉིན་བཤད་ན་འགྲིགས། ད་ང་གཉིས་གཟིམ་དོ’’ཞེས་བཤད་པས་ཨ་15

ནེེ་ཡང་བཤད་མཚམས་བཞག་ནས་གཉིད་དུ་ཡུར།སང་ཉིན་དེར་པད་དབྱངས་ཀྱི་ཨ་ནེས་ཡར་ལངས་པ་ནས་ཁ་བཙུམ་ཙམ་ཡང་མ་བྱས་པར་ལམ་བཅོས་ས་ཚིགས་ཀྱི་བཟོ་པའི་ལས་ཀ་ཐ་ཤལ་ཡིན་ཚུལ་དང་། བསམ་གྲུབ་རྩེའི་ལམ་བཅོས་ས་ཚིགས་ནི་མཐོང་བ་ཙམ་གྱིས་ཡིད་སྐྱོ་བའི་སྐོར་ལ་སོགས་པ་སྐད་ཆ་རྫོགས་རྒྱུ་མེད་པ་ཞིག་བཤད་པས་པད་དབྱངས་ཀྱིས‘‘ཨ་ནེ་ལགས། ངས་བལྟས་ན་དེ་འདྲ་རང་མ་རེད་བསམ་གྱི་འདུག པཱ་ལགས་ཀྱང་ན་སོ་ཕྲ་མོའི་དུས་ནས་མ་རྒས་ཀྱི་བར་དུ་ལམ་བཅོས་ས་ཚིགས་ཀྱི་ལས་ཀ་ཁོ་ན་གནང་ནས་བཞུགས་པ་རེད། བཅུ་དཔོན་ལགས་བཟའ་ཚོ་གཉིས་ཀྱང་ལས་ཀ་དེར་མོས་པོ་གང་འདྲ་བྱེད་ཀྱི་མི་འདུག་གམ། མི་ཚང་མ་གྲོང་ཁྱེར་ནང་དུ་བསྡད་ན་རྒྱལ་ཁབ་ཀྱི་སྐྱེལ་འདྲེན་གྱི་ལས་ཀ་སུས་བྱེད་ཀྱི་རེད་དམ་’ཞེས་བཤད། ཨ་ནེེས‘‘ཁྱོད་ཀྱང་ཆབ་སྲིད་གོ་རྟོགས་མཐོ་རུ་ཞེ་དྲགས་ཕྱིན་འདུགཡིན་ནའི་ང་ལ་གོ་རྟོགས་འདི་འདྲ་མེད་པས་ཆབ་སྲིད་སློབ་ཁྲིད་བྱེད་མི་དགོས།དེ་ལས་འགྲོ་ཆས་གྱིས། ས་དང་གནམ་མ་གཏོགས་མཐོང་རྒྱུ་མེད་པའི་ལུང་པ་སྐྱོ་པོ་འདི་ལ་ང་ཉིན་གཅིག་ཀྱང་འཁྱོལ་ཁག་པོ་འདུག རླངས་འཁོར་སྟབས་བདེ་བྱུང་ན་སང་ཉིན་རང་འགྲོམི’ཞེས་བཤད། པད་དབྱངས་ཀྱིས‘‘ད་ཆ་ང་ནི་འདི་ནས་ཁ་བྲལ་གྱི་མིན། རྗེས་སུ་གཞིས་འཁོར་ལ་པཱ་ལགས་དང་ཁྱེད་གཉིས་ལ་བལྟ་བར་ཡོང་གི་ཡིནམི་ཞེས་བཤད་དེ་ཨ་ནེེའི་ཁ་ལ་མ་ཉན་པར་བརྟེན་ཨ་ནེེ་རབ་ཏུ་ཁྲོས་ནས་དེའི་སང་ཉིན་དེ་རང་ལྷ་སར་ལོགཕྱོགས་བཞིའི་རི་བོས་མྱང་གོས་ཕུད་དེ་ལྗང་ཞིང་སྣུམ་པའི་གྱོན་ཆས་གྱོན་འགོ་ཚུགས་པ་དང་། ཐལ་རླུང་སྟུག་པོ་མཐའ་ལ་སྐྲད་དེ་སྤྲང་ཆར་ཟིམ་བུ་16

འབབ་པའི་དུས་ལ་སླེབས་ཡོད་པས་ལམ་བཅོས་ས་ཚིགས་དེའི་མཐའ་འཁོར་དུ་མེ་ཏོག་སྣ་ཚོགས་བཞད་པ་དང་། ཉེ་འགྲམ་གྱི་སྤང་ལྗོངས་དག་སྔོ་ཐིང་ངེར་གནས་ཤིང་། ཕུ་ནས་ཕུ་ཆུ་ཤང་ཤང་དུ་རྒྱུགས་ཡོང་བ་སོགས་ཡུལ་ལྗོངས་ལྟ་ན་སྡུག་པར་ཡོད་པའི་གཟའ་ཉི་མའི་ཉིན་ཞིག་གི་སྔ་དྲོ་པད་དབྱངས་ཡར་ལངས་ཏེ་ངལ་རྩོལ་རས་ཀྱི་སྟོད་གོས་སྨད་གོས་ཆ་ཚང་ཞིག་གྱོན་ནས་མོ་རང་གི་ཁང་ཆུང་དེར་གད་བདར་བྱེད་པའི་སྐབས་དེར་བཀྲ་ཤིས་ཡོང་ནས‘‘པད་དབྱངས། ལྟོས་དང་’ཞེས་བཤད། མོས་བཀྲ་ཤིས་ལ་བལྟ་དུས་ཁོའི་མགོ་སྐྲ་བཞག་བཟོ་དོད་པ་དང་། ལུས་ལ་ཕྱི་གླིང་པའི་གྱོན་ཆས་ཆ་ཚང་ཞིག་དང་འཇུར་ཏ་དཀར་རྐྱང་ཞིག་གྱོན་ཡོད་པ་དང་། སྒལ་པར་ལྟོ་ཕད་ཆུང་ཆུང་ཞིག་ཁྱེར་ཡོད། དབྱངས་ཅན་ཡང་གཟབ་མཆོར་སྤྲས་ནས་དེའི་རྗེས་ཙམ་ལ་ཡོང་སྟེ‘‘པད་དབྱངས།རང་ད་ལྟ་ལངས་ཙམ་ཡིན་ནམ་་ཞེས་དྲིས་པ་དང་མོས‘‘ཡིན། ཁྱེད་གཉིས་ལྷ་སར་འགྲོ་མཁན་ཡིན་ནམ’’ཞེས་དྲིས།དྔྷ དབྱངས་ཅན་གད་མོ་ཤོར་ནས‘‘ཨ་ལས།གྲོངཀྵེར་ནང་ལ་འགྲོ་དུས་མ་གཏོགས་གཟབ་མཆོར་སྤྲས་ཆོག་གི་མེད་པ་རེད་དམ། ང་ཚོ་རི་འཛིགས་པར་འགྲོ་མཁན་ཡིན། ད་ལྟ་རང་སྐད་གཏོང་བར་ཡོང་བ་ཡིན་’ཞེས་བཤད། བཀྲ་ཤིས་ཀྱིས‘‘པད་དབྱངས། རང་གི་གཟབ་མཆོར་ལ་ལྟོས་དངམི’ ཞེས་གད་མོ་ཤོར་ནས་ཁ་ཡང་བཙུམ་མ་ཐུབ། པད་དབྱངས་གད་ཕྱིད་བྱེད་འཕྲོ་བཞག་སྟེ‘‘ཁྱེད་རང་གཉིས་ང་ལ་གད་མོ་དགོད་རྒྱུ་ག་རེ་འདུག་གམ། ངས་ལམ་བཅོས་ས་ཚིགས་ཀྱི་བཟོ་པའི་གཟབ་མཆོར་རྒྱས་ཤོས་དེ་སྤྲས་ཡོད’’ཅེས་ཀུ་རེའི་ཚུལ་གྱིས་བཤད་པས་དབྱངས་ཅན་གྱིས‘‘ལྐུགས་མ་རང་རེད། འདི་ཚོ་ལས་ཀ་བྱེད་དུས་ཀྱི་གྱོན་ཆས་རེད། ལྟོས་དང་ང་ལ་’17

ཞེས་གློག་བརྙན་ནང་གི་ལྕམ་ཆུང་སྐུ་ཞབས་ཀྱིས་འཁྱེར་བྱེད་ལྟོ་ཕད་ཆུང་ཆུང་འདྲ་པོ་ཞིག་དཔུང་པར་བཀལ་ནས་སྐོར་བ་གཅིག་བརྒྱབ་རྗེས‘‘གྲོང་ཁྱེར་ནང་གི་བུ་མོ་འདྲ་པོ་འདུག་གམ’་ཞེས་དྲིས། པད་དབྱངས་ཀྱིས‘‘དངོས་གནས་འདྲ་པོ་འདུག འདྲ་བས་མ་ཚད་ད་དུང་སྤྱིར་བཏང་བུ་མོའི་བསྡུར་ཡ་མ་རེད་’ཟེར་བཤད་པ་དང་། དབྱངས་ཅན་གྱིས‘‘དངོས་གནས་ཨསམི་ཞེས་འཛུམ་ཙམ་བྱས།བཀྲ་ཤིས་ཀྱིས‘‘པད་དབྱངས། མགྱོགས་པོ་གྱོན་གོས་བརྗེས་དང་། ང་ཚོ་འགྲོ་ཙིས་བྱེད་དོ’’ཞེས་བཤད་པ་དང་པད་དབྱངས་ཀྱིས་ཁོང་ཁྲོ་ཟ་ཁུལ་བྱས་ནས‘‘ང་བརྗེ་གི་མིན། ཡང་ང་ལ་ག་རེའི་སྲས་མོ་ཞེས་བཏགས་དགོས་བསམ་བྱུང་ངམ’’ཞེས་བཤད། བཀྲ་ཤིས་ཀྱིས‘‘རྙོག་དྲ་མང་པོ་མ་ཤོད། དེ་ལས་མགྱོགས་པོ་གྱོན་ཆས་བརྗེས’མིཟེར་བ་དང་པད་དབྱངས་ཀྱིས‘‘བྱས་ན་ཡོང་ང’་ཞེས་སྒམ་ཕྱེ་ནས་ཨནེེས་ཁྱེར་ཡོང་བའི་གྱོན་ཆས་དཔེ་གསར་དེ་ཚོའི་ནང་ནས་བདམས་ཏེ་མིང་དང་མཚུངས་པའི་རྨ་བྱའི་སྲས་མོ་ལྟ་བུ་ཞིག་བཟོས་ཏེ་མཉམ་དུ་རི་འཛེགས་པར་ཕྱིན། དེ་དུས་ཞོགས་པའི་ཉི་གཞོན་རི་སྟེང་དུ་འཕྲོས་ནས་ཉི་གཞོན་དང་འདྲ་བའི་གཞོན་ནུ་གསུམ་པོ་དེར་བསུ་བ་བྱེད་པ་དང་མཚུངས་ཤིང་། རི་སྟེང་དུ་མེ་ཏོག་སྣ་ཚོགས་བཞད་པ་དེ་དག་ནི་ཁོ་ཚོའི་ལང་ཚོར་འགྲན་ཡ་བྱེད་པ་དང་མཚུངས་ལ། སྔོ་ལྔང་གཡུ་ཡི་གྱོན་པ་གྱོན་པའི་ནགས་གསེབ་ནས་གསུང་སྐད་སྙན་པའི་བྱ་བྱིའུ་དེ་ཚོས་དགའ་བའི་གླུ་དབྱངས་ལེན་པས་སྐུ་མགྲོན་དེ་ཚོར་བསུ་བ་བྱེད་པ་ལྟ་བུར་སྣང་བས། རང་བྱུང་ཁམས་ཀྱི་མཛེས་ཉམས་ཀྱིས་གཞོན་ནུ་གསུམ་པོའི་ཡིད་དབང་འཕྲོག་བཞིན་པར་ཁྱུག་ཙམ་ཞིག་ལ་རི་རྩེར་འབྱོར།པད་དབྱངས་ཀྱིས་ལག་ནང་གི་ལྟོ་ཕད་བཞག་ནས་སྔོ་བསངས་ཀྱི་ནམ་མཁའ་ལ་18

བལྟ་བཞིན་དུ‘‘ཨེ་མ་འདི་ལྟ་བུའི་མཛེས་སྡུག་ལྡན་པ་ལ་ཨང་། ང་སྐྱེས་པ་ནས་ད་བར་ཡིད་དབང་འཕྲོག་པའི་ས་ཆ་འདི་ལྟ་བུ་མཐོང་བ་ད་རེས་དང་པོ་ཡིནམིམིཟེར་བྲག་ཆ་འཐབ་པའི་སྐད་ཅིག་བརྒྱབ་རྗེས་མཐའ་བཞིའི་ངོམས་པ་མེད་པའི་མཛེས་ཉམས་ལ་བལྟ་བ་དང་། བཀྲ་ཤིས་དང་དབྱངས་ཅན་ཡང་སུམ་རྩེན་གནས་ལ་སྐྱེངས་པ་སྟེར་ནུས་པའི་ཁྱད་དུ་འཕགས་པའི་ཡུལ་ལྗོངས་དེར་ཡིད་ཚིམས་པར་བལྟས་རྗེས་གཞོན་ནུ་གསུམ་པོ་གཅིག་ཏུ་འཛོམས་ནས་རོ་བཅུད་ལྡན་པའི་ཟས་ཟ་བ་དང་། ཞིམ་མངར་ལྡན་པའི་ཆང་བཏུང་ནས་ཕན་ཚུན་གཏམ་གླེང་བྱེད་འགོ་ཚུགས། པད་དབྱངས་ཀྱིས‘‘ལུང་པ་འདི་ནི་དགུན་དུས་ཤིན་ཏུ་སྐྱོ་ཞིང་མཐོང་བ་ཙམ་གྱིས་ཡིད་སྐྱོ་བའི་ས་ཆ་སྐྱོ་པོ་ཞིག་རེད་འདུག་ཀྱང་དབྱར་ཁ་ཤར་དུས་སྒྲུང་དེབ་ནང་དུ་བྲིས་པའི་སུམ་རྩེན་གནས་ལྟ་བུ་ཞིག་དངོས་སུ་འདུག རྗེས་སུ་ཁོམ་པ་ཡོད་དུས་ང་ཚོ་འདི་གར་ཡོང་ནས་མཛེས་པའི་ཡུལ་ལྗོངས་ལ་བལྟ་བ་དང་ཆབས་ཅིག་ཁྱེད་གཉིས་ལ་རིག་གནས་ཕྲན་བུ་བསླབ་ན་ཡོང་བ་འདུག་གམ་’ཞེས་དྲིས་པས་དབྱངས་ཅན་གྱིས‘‘པད་དབྱངས། དེ་འདྲ་བྱུང་ན་ངའི་ཡིད་ཀྱི་བསམ་དོན་འགྲུབ་སོང་། བཀྲ་ཤིས་ང་གཉིས་ཆུང་བྱིས་པའི་དུས་སུ་ཡང་མཉམ་དུ་རེད། ང་ཚོ་སྡོད་སའི་བཅུ་ཤོག་དེའི་ཉེ་འགྲམ་ན་དམངས་བཙུགས་སློབ་ཆུང་ཞིག་ཡོད་པ་དེར་ང་ཚོ་བྱིས་པ་ཆུང་ཆུང་ཁ་ཤས་ཟླ་བགཉིས་ཙམ་འགྲོ་མྱོང་’ཟེར། པད་དབྱངས་ཀྱིས་ཡ་མཚན་པའི་རྣམ་འགྱུར་བསྟན་སྟེ‘‘ཟླ་བ་གཉིས་ལས་མ་ཕྱིན་ནམ’་ཞེས་བཤད། ‘‘རེད། ཟླ་བ་གཉིས་ལས་འགྲོ་རྒྱུ་མ་བྱུང་། རྒྱུ་མཚན་ནི་ལམ་བཅོས་ས་ཚིགས་ཀྱི་བཟོ་པ་ས་ཆ་གཅིག་ཏུ་གཞིས་ཆགས་པའི་དུས་མེད་པར་སྐྱ་ཀས་སྐྱ་ཚང་སྤོ་སྤོ་བྱས་ཙང་ང་ཚོ་ཕྲུ་གུ་ཚོ་19

ལ་ཡང་རིག་གནས་སློབ་པའི་གནས་གཏན་འཁེལ་ཞིག་མེད་ལ་དགེ་རྒན་ཡང་མེད། དེ་འདྲའི་ངང་ལོ་ཡི་བགྲང་བྱ་དྲུག་གསུམ་བཅོ་བརྒྱད་སོན་ནས་ལས་ཀར་ཞུགས་པ་ཡིན། སྦྱོང་འདོད་སྐོམ་པ་ཆུ་འདོད་ལྟར་ཡོད་ཀྱང་ཆ་རྐྱེན་མེད་པའི་དབང་གིས་ལན་སོང’’ཟེར། བཀྲ་ཤིས་ཀྱིས་རྩྭ་སྦར་མོ་གང་དུས་གཅིག་ཏུ་བཀོག་ནས་ཕར་དབྱུགས་རྗེས‘‘དབྱངས་ཅན། སེམས་སྐྱོ་དགོས་པའི་གཏམ་དེ་དག་བཤད་ནས་གང་བྱེད། དེ་ལས་རྗེས་སུ་པད་དབྱངས་ཀྱིས་ང་ཚོར་གཟའ་འཁོར་རེའི་ནང་ཆུ་ཚོད་བདུན་ཙམ་ཞིག་གི་ཟུར་ཁྲིད་བྱས་ན་ཁོམ་པ་འདུག་གམ’’ཞེས་དྲིས་པ་དང་། པད་དབྱངས་ཀྱིས‘‘ལོས་ཁོམ། ད་དུང་དེའི་ཁར་སློབ་ཚན་རེ་ཁྲིད་ཚར་རྗེས་སྦྱོང་ཚན་སྤྲོད་ཀྱི་ཡིན། སུ་ཡིན་ན་ཡང་གཏན་འབེེབས་གཞིར་བཞག་བྱེད་དགོས། དེ་ལྟར་མ་བྱས་ཚེ་སྦྱོང་ཚན་ལྡབ་བསྐུར་གྱི་ཆད་པ་ཡོད’’ཅེས་བཤད་པས་ཁོང་གཉིས་པོས་སྤྲོ་བ་ཆེན་པོས་དེ་ལྟར་བྱེད་རྒྱུའི་ཁས་ལེན་དམ་བཅའ་བཞགདུས་དེ་ནས་བཟུང་པད་དབྱངས་ཀྱི་ཁང་ཆུང་དེ་མཚན་མོའི་སློབ་ཁང་ཞིག་ཏུ་གྱུར་ནས་ཆུ་ཚོད་ཁག་བགོས་སུ་རྒྱ་ཡིག་དང་། བོད་ཡིག རྩིས་རིག་ཁག་གསུམ་འཁྲིད་པ་དང་། ཉིན་མོའི་ལྟོའི་དུས་ལ་ཡང་མོས་བཀོད་སྒྲིག་བྱས་པའི་སྦྱོང་ཚན་བལྟ་བ་སོགས་དུས་ཚོད་བྱུང་ཚད་ལ་སློབ་སྦྱོང་བྱས་ཙང་དུས་ཚོད་ཅིམི་རིང་བར་ཁོང་ཚོ་ཚང་མའི་སློབ་སྦྱོང་སྦྱངས་འབྲས་ཡག་པོ་བྱུང་བ་དང་། ཟླ་བཟང་སོགས་བཟོ་པ་ཚོའི་བསྟོད་བསྔགས་དང་རྒྱབ་སྐྱོར་འཐོབ།ཉིན་ཞིག་གི་མཚན་མོ་ནམ་མཁར་སྤྲིན་ནག་འཁྲིགས་ནས་གློག་འོད་འཁྱུག་པ་དང་འབྲུག་སྐད་ལྡིར་ལྡིར་དུ་བསྒྲགས་ནས་དྲག་ཆར་ཆུ་ཚོད་གཅིག་20 ་

ལྷག་ཙམ་བབས་ཏེ་ཆད་ལ་མ་ཆད་ཀྱི་དུས་དེར་པད་དབྱངས་ཀྱི་ཁང་ཆུང་ནང་དུ་ཟླ་བཟང་ཡོང་ནས‘‘ཁྱེད་ཚོའི་སློབ་ཚན་ལ་བར་ཆད་བྱུང་སོང་བས་དགོངས་པ་མ་ཚོམ། ཤ་འོད་ཀྱིས་ལམ་འཁྱེར་ནས་འགྲུལ་སྐྱེལ་རླངས་འཁོར་ཞིག་འགྲོ་མ་ཐུབ་པར་ལུས་འདུག ང་ཚོས་ལམ་སྟབས་བདེ་ཞིག་བཟོས་ནས་འགྲུལ་སྐྱེལ་རླངས་འཁོར་དེ་འགྲོ་ཐུབ་པ་བྱེད་དགོས། ངས་འགྲུལ་པ་ཚོར་ཇ་ཇ་དམ་གསུམ་བཟོས་ཡོད་པས་དེ་ཁྱེད་ཚོས་འཁྱེར་ཏེ་ལམ་སེང་ཤོག’’ཅེས་བཤད། དེ་མར་ཁོ་ཚོ་དང་བཟོ་པ་གཞན་ཚོ་ཡང་གཅིག་རྗེས་གཉིས་མཐུད་ཀྱིས་ཕྱིན་ནས་འཁྱགས་ཏེ་འདར་སིག་སིག་བྱེད་བཞིན་པའི་འགྲུལ་པ་དང་ཁ་ལོ་བར་ཇ་ཚ་པོ་འཐུང་དུ་བཅུག་པ་དང་། ཆུའི་ནང་འཛུལ་ནས་ཚ་ཚ་འུར་འུར་ངང་ལམ་བཟོ་བྱས་པས་འགྲུལ་པ་ཚོ་སེམས་འགུལ་ཐེབས་ནས་ཁོང་ཚོས་ཀྱང་ཆུའི་ནང་འཛུལ་ཏེ་ངལ་རྩོལ་བྱེད་རྩིས་བྱས་པར་བཟོ་པ་ཚོས་ཁྱེད་རང་ཚོ་འཛུལ་གནང་མི་དགོས།གཞོན་པ་རེ་གཉིས་ཀྱིས་གློག་བཞུ་བསྟན་ན་འགྲིག གཞན་ཚང་མ་རླངས་འཁོར་ནང་བཞུགས་རོགས་ཟེར་མུ་མཐུད་དཀའ་ཚེགས་ཆེ་བའི་ངལ་རྩོལ་ནམ་ཕྱེད་བར་བྱས་མཐར་གཞི་ནས་རླངས་འཁོར་འགྲོ་ཐུབ་ཙམ་བྱུང་།ཕྱི་ཉིན་བཀྲ་ཤིས་དང་། ཟླ་ཆུང་། དབྱངས་ཅན་བཅས་སྔར་རྒྱུན་བཞིན་པད་དབྱངས་ཀྱི་ཁང་ཆུང་དེར་སློབ་ཚན་ལ་ཡོང་དུས་མོའི་ཁྱིམ་གྱི་སྒྲ་སྡུད་འཁོར་ལོནས‘‘བདེ་སྐྱིད་གང་དུ་ཡོད་དམ་་ཞེས་པའི་གྲུ་གཞས་གཏོང་བའི་སྒང་ཡིན་པས་བཀྲ་ཤིས་ཀྱིས‘‘པད་དབྱངས་རང་གིས་བྱས་་ན་བདེ་སྐྱིད་གང་དུ་ཡོད་དམ་་ཞེས་དྲིས། པད་དབྱངས་ཀྱིས་ཡུད་ཙམ་རིང་བསམ་བློ་བཏང་རྗེས་སྐད་གསངས་མཐོན་པོས‘‘བདེ་སྐྱིད་ས་ཕྱོགས་གང་དུ་ཡོད་དམ། གྲོགས་ཀྱིས་བདག་21

ལ་འདི་སྐད་གསུང་བར་བྱས། དེ་ནི་ལྕང་མའི་བསིལ་གྲིབ་འོག་ཏུ་མེད། དེ་ནི་དགུན་གྱི་དྲོད་ཁང་ནང་དུ་མེད། བདེ་སྐྱིད་དེ་ནི་དཀའ་སྤྱད་ལས་ཀ་དང་།དཀའ་ཚེགས་ཆེ་བའི་ངལ་རྩོལ་ནང་དུ་མཆིས། ཨེ་མ་བདེ་སྐྱིད་དེ་ནི་ཁྱེད་ཀྱི་འོད་མདངས་བཀྲ་བའི་རྔུལ་ཆུའི་ནང་དུ་མཆིས། བདེ་སྐྱིད་ས་ཕྱོགས་གང་དུ་ཡོད་དམ། གྲོགས་ཀྱིས་བདག་ལ་འདི་སྐད་གསུང་བར་བྱས། དེ་ནི་དཀར་གསལ་ཟླ་འོད་འོག་ཏུ་མེད། དེ་ནི་མཚན་གྱི་རྨི་ལམ་དུའང་མེད། དེ་ནི་བློ་རྩེ་གཅིག་གི་བརྩོན་འགྲུས་དང་། མཐའ་ཡས་ཤེས་བྱའི་བང་མཛོད་ནང་དུ་མཆིས།ཨེ་མ་བདེ་སྐྱིད་དེ་ནི་ཁྱེད་ཀྱི་གསལ་བའི་བློ་གྲོས་ནང་དུ་མཆིས་་ཞེས་གཞས་ཚིག་ཆ་ཚང་དེ་སྐྱོར་བས་ཁོང་ཚོ་ཚང་མས‘‘ཡག་པོ་ཞེ་དྲག་འདུག ང་ཚོས་ལམ་བཟོས་པའི་དཀའ་སྤྱད་རྔུལ་ཆུའི་ནང་དུ་ང་ཚོའི་བདེ་སྐྱིད་ཡོད’མིཅེས་བཤད།དེ་དུས་སྒོའི་ཕྱི་ནས‘‘ཡག་པོ་འདུག ང་ཡང་མོས་མཐུན་ཡོད’མིཟེར་བའི་སྒྲ་ཞིག་གྲགས་པ་དང་མཉམ་དུ་ཟླ་བཟང་ཡར་འཛུལ་ཡོང་། ཟླ་བཟང་གིས6‘ང་མོས་མཐུན་ཡོད། དཀའ་ལས་མ་བརྒྱབ་པར་བདེ་སྐྱིད་ཡོང་མི་སྲིད། རླངས་འཁོར་སྐྱོན་ཆ་མེད་པར་ཤར་གཏོང་བྱེད་རྒྱུ་ནི་ང་ཚོའི་བདེ་སྐྱིད་ཡིནམི་ཞེས་བཤད་པ་དང་ཁོང་ཚོ་ཚང་མས་སོ་སོས་བདེ་སྐྱིད་ལ་འཛིན་པའི་ངོས་འཛིན་མང་པོ་བཤད།གང་ཙམ་ནས་ཟླ་བཟང་གིས‘‘ངས་བདེ་སྐྱིད་སྐོར་ལ་མགོ་མཁོར་ནས་དོན་དག་ཆེན་པོ་ཞིག་བརྗེད་གྲབས་བྱས་འདུག ད་ལྟ་ཏོའན་ཀྲང་རྡོ་རྗེ་ལགས་ནས་པད་དབྱངས་འཁོར་ཤག་ལ་འགྲོ་རྒྱུའི་ཆོག་མཆན་བསྐུར་གནང་འདུག པད་དབྱངས་རང་འགྲོ་ཆས་སྒྲིགས་ཤིག’་ཅེས་བཤད་པས་པད་དབྱངས་ནི་གཏམ་དེ་ཐོས་པ་དང་དགའ་ཐག་ཆོད་ནས་བྱིས་པ་ཆུང་ཆུང་ཞིག་དང་འདྲ་བར་དགའ་22

མཆོང་བརྒྱབ། ཡུད་ཙམ་སོང་རྗེས་མོའི་དགའ་སྤྲོའི་འཛུམ་མདངས་རིམ་བཞིན་མེད་པར་གྱུར་ནས་གལ་སྲིད་ང་ཕྱིན་ན་དབྱངས་ཅན་དང་། བཀྲ་ཤིས།ཟླ་ཆུང་བཅས་ཀྱི་སློབ་སྦྱོང་ལ་འཐུས་ཤོར་མི་ཡོང་ངམ་སྙམ་པའི་སེམས་ཁྲལ་བྱུང་སྟེ་ཡུད་ཙམ་རིང་སྐད་ཆ་མ་བཤད་པར་བསྡད་པས་དབྱངས་ཅན་གྱིས‘‘པད་དབྱངས་རང་བློ་བདེ་པོའི་ངང་དུ་འགྲོ་དགོས། ད་ལྟ་ང་ཚོ་གསུམ་ཀས་དཔེ་དེབ་བལྟ་ཀློག་ཐུབ་པ་མ་ཟད། འབྲི་རྒྱུ་ཡང་རང་མགོ་ཐོན་ཙམ་ཡོད་པས་སོ་སོས་རང་སྦྱོང་བྱས་ནས་རང་གི་རེ་བ་ཆུད་ཟོས་སུ་བཏང་མི་ཡོང་། ཚུར་ཡོང་སྐབས་དཔེ་དེབ་གསར་པ་མང་ཙམ་ཁྱེར་ཡོང་རོགས་་ཟེར་བཤད་པ་དང་ཟླ་ཆུང་གིས་ཀྱང་མགོ་བོ་ལྕོག་ལྕོག་བྱས།དེ་ནས་པད་དབྱངས་གཞིས་འཁོར་ལ་ཐོན་ཁར་བཟོ་པ་ཚོས་པད་དབྱངས་ལ་བཀྲ་ཤིས་པའི་ཆང་བླུགས་ཏེ་ལམ་བར་བདེ་བགྲོད་ཡོང་བའི་སྨོན་འདུན་ཞུ་སྐབས་བཀྲ་ཤིས་ཀྱིས་ཀྱང་ཆང་དཀར་ཡོལ་གང་འཁྱེར་ཡོང་ནས་པད་དབྱངས་ལ་སྤྲད་དེ’་པད་དབྱངས་རང་ལྷ་སར་སླེབས་རྗེས་ཨ་ནེས་གྲོང་ཁྱེར་ནང་དུ་ལས་ཀ་བཙལ་ཏེ་ལས་བསྒྱུར་བྱེད་ངེས་རེད། དབིར་རང་གིས་ཉིན་མོ་ལམ་བཟོའི་ལས་ཀ་ཧུར་ཐག་བྱེད་པ་མ་ཟད། དགོང་ལྟར་ང་ཚོར་རིག་གནས་བསླབ་སྟེ་དཀའ་ངལ་འཛེམས་མེད་ཀྱིས་ང་ཚོར་རོགས་རམ་བྱས་པར་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན་པས་ཆང་དཀར་ཡོལ་གང་འདི་མཉེས་དག་མཆོད་རོགས་་ཞེས་བཤད། མོས་ཆང་དེ་ཚུར་བླངས་ནས་མཉེས་དག་ཞུས་རྗེས‘‘བཀྲ་ཤིས་རང་ག་རེ་ཟེར་གྱི་ཡོད། ང་ཨ་ནེེའི་བཟུང་དམག་ནི་མ་རེད། ངས་ཁ་སྔོན་ཁྱིམ་ལ་བཏང་བའི་ཡེ་གེའི་ནང་དུའང་ལམ་བཅོས་ས་ཚིགས་ནི་ངའི་ཁྱིམ་ཡིན་པ་23

དང་གཞུང་ལམ་ནི་ངའི་ཕ་གཞིས་ཡིན་ཞེས་བཀོད་པ་ཡིན། ང་འདིར་སླེབས་པ་ནས་ལོ་གཅིག་དང་ཕྱེད་ཀ་ཙམ་ཞིག་ཕྱིན་པའི་ནང་བསམ་བློའི་འཐབ་རྩོད་དང་དཀའ་ངལ་མང་པོ་ཞིག་འཕྲད་རུང་ད་ཆ་ངས་རང་གི་བདེ་སྐྱིད་ལ་ངོས་འཛིན་དང་། ལམ་བཅོས་ས་ཚིགས་ཀྱི་བཟོ་པའི་སྦྲང་རྩི་ལྟ་བུའི་འཚོ་བའི་རོ་བཅུད་མྱངས་ཐུབ་པས་དེ་བཞག་ནས་ལས་ཀ་གཞན་བྱེད་པར་བསྐྱོད་སྲིད་དམ་་ཞེས་བཤད། དེ་མཚམས་ཚང་མས་པད་དབྱངས་ལ་དཀར་ཞིང་གཙང་བའི་ཁ་བཏགས་རེ་གཡོགས་རྗེས་པད་དབྱངས་རླངས་འཁོར་ལ་བསྡད་དེ་ལྷ་སར་ཁྱིམ་དུ་བསྐྱོད་པའི་ལམ་དུ་ཞུགས། ལམ་གྱི་གཡས་གཡོན་དུ་གཡུ་ཡི་མཎྜལ་ཕྱིས་པ་ལྟ་བུའི་གསིང་མའི་སྟེང་དུ་ཁ་དོག་རྣམ་པར་བཀྲ་བའི་སྤང་རྒྱན་མེ་ཏོག་ཁྲ་ཆེམ་མེར་བཞད་ཡོད་པ་དང་། ཕྱུགས་ཟོག་དཀར་ནག་རྣམས་མཇུག་མ་གནམ་ལ་ཀེར་ནས་འཕག་མཆོང་བྱེད་པ་སོགས་ངོམས་པ་མེད་པའི་ལྟད་མོ་མཐོང་རྒྱུ་ཡོད་ལ། ལྷག་པར་དུ་མུ་མཐའ་མེད་པའི་ཀླུང་ཐང་དང་རྔམ་བརྗིད་ལྡན་པའི་རི་ཁྲོད་གཡང་གཟར་གང་སར་སྣམ་བུ་དཀར་པོ་ཡུག་གཅིག་ས་ལ་བཏིང་པ་ལྟ་བུའི་བདེ་ཞིང་ཁོད་སྙོམས་པའི་གཞུང་ལམ་སྐྱ་ཐིང་ངེར་ཡོད་པ་དེས་མོའི་ཡིད་ཀྱི་བརྟན་པ་རབ་ཏུ་འཕྲོག་པའི་མུར་འདས་དོན་ཞིག་ཡིད་ལ་འཆར།དེ་ཡང་འདི་ལོའི་ལོ་གསར་སྐབས་ཀྱི་མཚན་མོ་ཞིག་ལ་ནམ་མཁའ་གཡའ་དག་པའི་ངོས་ནས་དཀར་གསལ་ཟླ་འོད་ས་གཞིར་འཕྲོས་ཤིང་། ལམ་བཅོས་ས་ཚིགས་ཀྱི་བཟོ་པ་ཚོ་མཉམ་དུ་བཅུ་དཔོན་ཟླ་བཟང་གི་ཁྱིམ་ལ་འཛོམས་ཏེ་བཟའ་བཏུང་ལ་རོལ་ནས་ལོ་གསར་མཉམ་གཏོང་བྱེད་པའི་སྐབས་སུ་ལུས་སྟེང་དུ་འདམ་བག་འགོས་པའི་ཁ་ལོ་བ་ཞིག་ཡོང་ནས‘‘ངའི་རླངས་འཁོར་གྱི་གློག་བཞུ་24 ་

ཡ་གཅིག་ལ་སྐྱོན་ཤོར་ཏེ་འགྲོ་ལམ་གསལ་པོ་མ་མཐོང་བར་རླངས་འཁོར་ཆུ་ཡུར་ནང་དུ་ལྷུང་སོང་བས་འདོན་རོགས་གནང་དང’’ཞེས་བཤད་པས་བཅུ་དཔོན་ཟླ་བཟང་གིས‘‘ཁྱེད་རང་སེམས་འཚབ་མ་བྱེད’’ཟེར་གདན་སྟེང་དུ་སྡོད་དུ་བཅུག་ནས་ཟ་བཏུང་གི་སྣེ་ལེན་བྱས་རྗེས་ལས་མི་ཚོ་ཁྲིད་ནས་ལམ་བཅོས་ས་ཚིགས་ནས་ལེ་དབར་གཉིས་ཙམ་སར་ཕྱིན་ཏེ་རླངས་འཁོར་དེའི་ནང་དུ་གྲོ་ཞིབ་ཏུན་བཞི་ཡོད་པ་དེ་དག་རས་ཕད་རེ་རེ་བཞིན་མར་བཏོན་པ་དང་། ཡུར་བུའི་ནང་དུ་རྡོ་རྒྱོང་བ་སོགས་དཀའ་ཚེགས་ཆེ་བའི་ངལ་རྩོལ་ཆུ་ཚོད་ལྔ་ཙམ་བྱས་རྗེས་གཞི་ནས་འདམ་དོང་ནང་ནས་རླངས་འཁོར་དེ་བཏོན་ཐུབ་པ་དང་ཡང་གྲོ་ཞིབ་རས་ཕད་རེ་རེ་བཞིན་དུ་རླངས་འཁོར་ནང་བླུགས་ཏེ་སྔར་རྒྱུན་བཞིན་བཟོས་པས་ཁ་ལོ་བ་དེ་སེམས་འགུལ་ཐེབས་ཏེ་གཟུགས་པོ་ཡོངས་རྫོགས་རྔུལ་ཆུས་འཚོས་པའི་བཟོ་པ་མི་རེ་ངོ་རེར་ལག་པ་བཏང་ནས‘‘ཁྱེད་ཚོ་ནི་དགུན་རླུང་བུས་མི་འཁྱེར་ལ་དབྱར་དྲག་ཆར་གྱིས་མི་འཇིགས་པའི་མཐོང་བར་དཀའ་བའི་བྲག་སྟེངགི་རྩྭ་ཆུང་རེད’’ཅེས་བཤད་ནས་མིག་ནང་མཆི་ཞག་འཁོར་ཏེ་སྐད་ཆ་མུ་མཐུད་མ་ཐོན་པར་ལུས། ་དེ་ལྟར་པད་དབྱངས་འདང་རྒྱག་གི་ནང་དུ་ལྷུང་བའི་སྐབས་དེར‘‘ཏུའུ་ཏུའུ་’ཞེས་པའི་རླངས་འཁོར་གྱི་དུང་བརྡ་ཞིག་གྲགས་པས་འདང་རྒྱག་ལས་གྲོལ་ཏེ་རླངས་འཁོར་གྱི་སྒེའུ་ཁུང་ལས་བལྟ་སྐབས་མཐོན་མཐིང་ནམ་མཁའི་དབྱིངས་ནས་རྟ་བདུན་དབང་པོའི་ཟེར་བརྒྱ་རབ་ཏུ་འཕྲོ་བཞིན་པར་སྣང་། །1986ལོའི་ཟླ8པར་ཟིན་བྲིས་བཏབ།1987ལོའི་དབྱར་ཁར་བཟོ་བཅོས་ཀྱིས་གཏན་ལ་ཕབ།25

སོ་ནམ་ཤོར་བའི་ལྗང་བུ།གློ་བུར་དུ་ཁྱི་ཟུག་པའི་སྐད་དེས་གྲོང་ཁྱེར་གྱི་ཁུ་སིམ་པོའི་མཚན་མོ་དཀྲོགས་ཤིང་། རྨི་ལམ་གྱི་ཞིང་ཁམས་སུ་ཞུགས་མ་ཐག་པའི་རྒས་འཁོགས་དེ་ཚོ་གཉིད་ལས་དཀྲོགས་པས། ‘‘དཀོན་མཆོག་མཁྱེན། ད་སོ་མར་གཉིད་ཁུགས་པ་ཙམ་ཡིན། ལྟས་ངན་འུག་པ་དེ་ཚོ་ ་་ཞེས་འཁང་ར་བྱེད་ཞོར་དུ་ཡར་ལངས་ཏེ་ཆབ་གསང་ལ་ཕེབས་པ་དང་། གཉིད་ཡལ་བར་དོགས་པའི་སེམས་ཁྲལ་དང་བཅས་ཏེ་སླར་ཡང་ཉལ། ཁྱི་དེ་དག་གིས་རྒྱང་ནས་འོང་བཞིན་པའི་གྲིབ་སོ་ནག་པོ་དེའི་ཕྱོགས་སུ་ཧར་སྒྲ་དང་བཅས་ཏེ་ཤོར་ནའང་གྲིབ་མ་ནག་པོ་དེས‘‘ཡ་ཡ། ཙིག་ཙིག་་ཅེས་ཐེངས་འགར་སྐད་བརྒྱབ་པ་ན་ཁྱི་དེ་དག་གིས་མི་དེའི་སྐད་ངོ་ཆོད་དེ་ལམ་སང་ཁ་རོག་གེར་བསྡད་པ་དང་། མཇུག་མ་འཁྱིལ་འཁྱིལ་བྱེད་བཞིན་དུ་དེའི་རྗེས་སུ་འབྲངས་ནས་ཁོ་ཚང་གི་སྒོ་ཁའི་བར་དུ་བསྐྱལ། ཁོས་ཁྱི་དེ་དག་ལ་ཅི་ཞིག་སྟེར་སྙམ་བཞིན་སྟོད་ཐུང་གི་ཁུག་མ་བསྔོགས་ཙམ་བྱས་ཀྱང་སྟོང་ཧང་ཧང་ཡིན་པས་སྙིང་ལ་གྲི་བཙུགས་པ་ལྟ་བུའི་ན་ཟུག་དྲག་པོ་ཞིག་སྐྱེས། ཁ་སང་སྒོར་མོ་སྟོང་ཕྲག་གསུམ་ཤོར་བའི་ཕམ་ཁ་དེ་རིང་རྒྱལ་ཁས་བསབ་པའི་རེ་བ་དང་བཅས་ཞོགས་པ་ཁྱིམ་ནས་ཆས་སྐབས་སྒོར་མོ་ཁྲི་གཅིག་འཁྱེར་ཡོད་པས་ཁུག་མ་ལྗིད་ཏིག་ཏིག་ཡིན་ཀྱང་ད་ལྟ་སླར་ཡང་ཁ་སང་དང་མཚུངས་པར་སྟོང་བར་གྱུར་ཏེ་ཕྱིར་ལོག་དགོས་པའི་གནས་སུ་ལྷུང་26

པས། གཞི་ནས་ཕངས་སེམས་སྐྱེས་པ་དང་རང་ཚོད་རང་གིས་མ་ཟིན་པར་འགྱོད་པ་དྲག་ངོ།་སྐྱེས་ཏེ་ཤུགས་རིང་ནར་ནར་འབྱིན། སྐབས་དེར་ཁོའི་སྙིང་ཁར་བཟོད་དཀའ་བའི་ཚ་ལོང་ཞིག་བྱུང་བས་རང་དབང་མེད་པར་ཁོག་འདར་ཞིག་བརྒྱབ་བྱུང་། རྒྱང་རིང་ན་ད་དུང་ཁྱི་ཟུག་པའི་སྐད་གྲག་གིན་འདུགདུས་ཚོད་ཧ་ཅང་འཕྱིས་འདུག་པས་སྒོ་བརྡུང་ཁར་རང་གི་བུ་ལ་ཡང་ངོ་ཚ་བའི་སྣང་བ་སྐྱེས་ནའང་དར་ཅིག་ལངས་རྗེས་ད་གཟོད་སྒོ་དལ་མོས་བརྡུངས། སྔར་ཡིན་ན་ཁོས་སྒོ་དྲག་པོར་བརྡུངས་ཀྱང་བུ་གཉིད་ལ་ཡུར་ཟིན་པས་ཡུན་རིང་སྒུག་དགོས་མོད། ད་ལྟ་མཚན་གུང་ལ་སྒོ་ཕྱེ་བ་དེ་ནི་བུ་ལ་མཚོན་ན་རང་གི་གོམས་གཤིས་སུ་གྱུར་ཡོད་པས་སྒོ་བརྡུངས་མ་ཐག་ཏུ་ཁོ་གཉིད་ལས་སད།དབང་རྡོར་གྱིས་སྒོ་ཁ་ནས་བསམ་བློ་སྣ་ཚོགས་གཏོང་བཞིན་པའི་སྐབས་སུ་བུ་རྣམ་རྒྱལ་གྱིས་མིག་ཟུང་ཕུར་ཕུར་བྱེད་བཞིན་སྒོ་ཕྱེ་ནས‘‘པཱ་ལགས། ཁྱེད་རང་ཕེབས་པས། འདི་འདྲ་འཕྱི་བ་ལ’’ཞེས་བཤད་རྗེས་ཨ་ཕར་བལྟ་ཙམ་ཡང་མི་བྱེད་པར་རང་མལ་དུ་ཉལ་ཏེ་ལམ་སང་གཉིད་དུ་ཡུར།དབང་རྡོར་གྱིས་གཉིད་དུ་ཡུར་འདུག་པའི་རང་གི་བུའི་གདོང་ལ་བལྟས་ནས་སྨྲ་མི་ཤེས་པའི་སྐྱོ་སྣང་དྲག་པོ་ཞིག་དབང་མེད་དུ་སྐྱེས། ཁོས་སྔ་མ་སྔ་མར་ཕར་ཤོར་པའི་སྒོར་མོ་དེ་དག་ཚུར་ལོག་པའི་ཉིན་ནས་ད་མཚམས་བཞག་ཆོག་ཅེས་དམ་བཅའ་ཡང་ཡང་བཞག་མྱོང་མོད། ཡིན་ནའང་། རྒྱུན་པར་མལ་ནས་མིག་ཟིམ་མེར་བསྡད་མ་ཁད་དུ་མཱ་ཅང་གི་རི་མོ་སྣ་ཚོགས་ཁོའི་མིག་ལམ་དུ་བྲོ་གར་འཁྲབ་ཀྱིན་ཡོད་པས་ཕྱི་ཉིན་རང་དབང་མེད་པར་སླར་ཡང‘‘ལྕགས་རི་རིང་པོ་་རྩིག་པའི་རུ་ཁག་དེའི་གྲས་སུ་ཞུགས་པ་རེད། ཁོས་ནམ་རྒྱུན་ཞོགས་27

པར་ཡར་ལངས་ཏེ་བུ་མལ་ལས་སློང་དུས། སློབ་གྲྭར་འགྲོ་རན་འདུག་པས་ཞོགསཟས་ཟ་ཁོམ་ཡང་མེད་པར་བུའི་ལག་ལ་ཞོགས་ཟས་ཉོ་བྱེད་སྒོར་གཉིས་སྤྲད་ཅིང་སྒོ་ལྕགས་ཆེན་པོ་དེ་བརྒྱབ་རྗེས་ཕ་བུ་གཉིས་རང་རང་སར་འགྲོ་བཞིན་ཡོད། ཨ་ཕས་བུ་ལ་སྤྲད་པའི་སྒོར་མོ་དེ་གཉིས་ནི་ཞོགས་ཟས་ཉོ་བྱེད་ཟེར་བ་འ།ས་ཉིན་གང་གི་ཟས་རིན་ཞེས་བརྗོད་ན་འཚམ་པར་འདུག རྣམ་རྒྱལ་ནི་ཕྲུ་གུ་གཞན་ལྟར་སྐྱེལ་བསུ་བྱེད་མཁན་མེད་པར་མ་ཟད། ཁོ་ཉིན་གང་བོར་གང་དུ་འགྲོ་བ་དང་བྱ་བ་གང་འདྲ་ཞིག་ལས་པ་ཨ་ཕས་མི་ཤེས་ལ། ཨ་ཕ་ཉིན་གང་བོར་གང་དུ་སོང་བ་དང་བྱ་བ་ཅི་ཞིག་ལས་པ་བུས་ཀྱང་མི་ཤེས།དངཔོ།རྣམ་རྒྱལ་གྱིས་ནམ་རྒྱུན་ལྟར་ཨ་ཕས་གནང་བའི་སྒོར་མོ་དེ་ཁྱེར་ནས་རང་འདོད་ཀྱིས་གང་བྱུང་དུ་འགྲོ་བཞིན་འདུག ཁོའི་སྣང་ངོར་དེ་སྔོན་ཨ་མ་ལྷག་པ་མཚོ་མོ་དང་སྤོ་བོ་ཡོད་སྐབས་ཞོགས་ཟས་ལ་སེམས་ཁྲལ་བྱེད་མི་དགོས་པར་བག་ལེབ་དང་མོག་མོག་སོགས་ཟོས་་ཆོག་བཏུང་ཆོག་ཡོད་པ་དང་། སློབ་གྲྭར་ཕར་འགྲོ་ཚུར་ཡོང་ཚང་མ་ཕ་མ་གཉིས་སུ་ལྕོ་གས་ཀྱིས་སྐྱེལ་བསུ་དང་ལྟ་རྟོག་བྱམས་སྐྱོང་བྱེད་པ་སོགས་དྲན་དུས། ཡིད་སྐྱོ་བོ་ཁོ་ན་ལས་ཁྱིམ་ཚང་དེ་ཇི་ལྟར་ཁ་ཐོར་དུ་སོང་བ་གསལ་བོ་ཞིག་དྲན་གྱིན་མི་འདུགཁོ་ལ་ཁག་ཅི་ཡོད། ཁོ་ལོ་གསུམ་ལ་བསླེབས་པའི་སྐབས་དེར་ཁོའི་ཨ་ཕ་དབང་རྡོར་ནི་རང་གི་བཟའ་མི་དང་ཕ་ཡུལ་བཞག་ནས་ནང་ལོགས་ས་ཁུལ་གྱི་འཕེལ་རྒྱས་འགྲོ་བཞིན་པའི་ས་ཆ་ཁ་ཤས་ལ་ལྟ་སྐོར་སློབ་སྦྱོང་བྱེད་པར་སོང་སྟེ་〉 28

དུས་ཚོད་རིང་ཙམ་ཞིག་འགོར།དབང་རྡོར་བཟའ་ཟླ་གཉིས་ལ་མཚོན་ན་དུས་ཡུན་འདི་འདྲ་རིང་བོ་ཞིག་ལ་ཁ་བྲལ་མ་མྱོང་བས་ད་ཐེངས་དབང་རྡོར་ནང་ཁུལ་དུ་སོང་རྗེས་ལྷག་པ་མཚོ་མོའི་སེམས་པ་སྟོང་ལྷང་ལྷང་དུ་གྱུར་ཏེ་སྤོ་བོ་དང་བུ་གཉིས་ཀྱིས་མོའི་སེམས་པའི་ཤོག་སྟོང་དེའི་སྟེང་དུ་བཟའ་ཚང་གི་བརྩེ་དུང་གི་རི་མོ་འབྲི་ཐབས་བྲལ།དེའི་སྟབས་ཀྱིས་མོས་ཀྱང་སྐབས་རེ་ལ་ལས་བྲེལ་ཆེ་བར་ཁ་གཡར་ཏེ་རང་ཁྱིམ་དུ་མ་ལོགྲེ།་པར་ལས་ཁུངས་སུ་ལས་རོགས་ཚོ་དང་མཉམ་དུ་ཉིན་གུང་གི་ཟ་མ་ཟ་བ་དང་ཁ་བརྡ་བྱས་ནས་སེམས་གཡེང་ཐབས་བྱེད། ལས་རོགས་སྙན་གྲགས་ཀྱི་ཁྱིམ་ཡང་ལས་ཁུངས་དང་བར་ཐག་རིང་བས་ཕལ་ཆེར་ཉིན་གུང་གི་ཟ་མ་གཞུང་ལས་ཁང་དུ་ཟ་བཞིན་ཡོད་པ་དང་ཁོ་གཉིས་ཀྱང་ཏག་ཏག་ལ་མཉམ་དུ་ཁེལ་འདུགསྐབས་དེར་རྣམ་རྒྱལ་གྱིས་ཀྱང་ཨ་མ་དང་མཉམ་དུ་འགྲོ་རྒྱུ་ཡིན་ཞེས་ཨུ་ཚུགས་བྱས་ན་མོ་་ཡང་ཐབས་ཟད་དེ་རྣམ་རྒྱལ་་གཞུང་ལས་ཁང་དུ་ཁྲིད། སྙན་གྲགས་ཀྱིས་་ཐེངས་དང་པོར་རྣམ་རྒྱལ་མཐོང་མ་ཐག་ཏུ‘‘བུ་འདི་དངོས་གནས་སྙིང་རྗེ་བོ་ཞིག་འདུག’’ཅེས་བཤད་ཅིང་ལས་ཀའི་བར་གསེང་དུ་རྣམ་རྒྱལ་ལ་ཨ་ཁུ་སྟོན་པ་དང་། ཉི་ཆོས་བཟང་བོའི་སྒྲུང་སོགས་མང་པོ་བཤད་པས་རྣམ་རྒྱལ་དགའ་ཐག་ཆོད་པ་དང་། ཁྱིམ་དུ་བསླེབས་རྗེས་རང་གི་སྤོ་བོར་ངོ་མཚར་ཆེ་བའི་སྒྲུང་དེ་དག་འཁྱར་འཁྱོར་རེ་བཤད་དེ‘‘སྤོ་བོ་ལགས་སྙན་པོ་འདུག་གམ’’ཞེས་དྲིས། སྤོ་བོས‘‘ངའི་ནོར་བུ། སྙན་པོ་འདུག སྙན་པོ་ཞེ་དྲག་འདུག’’ཅེས་ཁ་ནས་ཐོན་མ་ཐག་རྣམ་རྒྱལ་གྱིས‘‘དེས་ན་ང་སང་ཉིན་ཡང་ཨ་མའི་སར་29

འགྲོ་རྒྱུ་ཡིནམི’ཞེས་འགྲོ་འདོད་ཀྱི་རེ་བ་ཆེན་པོ་ཞུས། གལ་ཏེ་ཨ་མས་མ་ཁྲིད་ཚེ་ཁོས་ཉིན་གང་བོར་སྤོ་བོར་རྙོག་དྲ་བཤད་ཀྱིན་ཡོད་པས་ཨ་མ་དང་སྤོ་བོ་གཉིས་ཐབས་ཟད་དེ་ཕྱི་ཉིན་ཨ་མས་སླར་ཡང་མི་ཁྲིད་ཀ་མེད་བྱུང་།རྣམ་རྒྱལ་དང་སྙན་གྲགས་གཉིས་འགྲོགས་ཡུན་རིང་ནའང་སྙན་གྲགས་བྱིས་པར་ཁ་ཡ་བྱེད་རྒྱུར་སུན་སྣང་མེད་པར་མ་ཟད། མི་གཞན་ལའང་རྣམ་རྒྱལ་ཁོ་གཉིས་ཧ་ཅང་འཆམ་མཐུན་ཆེ་བའི་གྲོགས་པོ་ཡིན་ཞེས་བཤད་ཀྱིན་འདུག ལས་བྲེལ་དེ་འདྲ་མེད་ཚེ་ཁོས་རྣམ་རྒྱལ་དང་མཉམ་དུ་རྩེད་མོ་རྩེ་བ་དང་། སྐབས་རེར་རང་ཉིད་རྟའི་ཚུལ་གྱིས་རྣམ་རྒྱལ་རང་གི་སྒལ་བར་ཁུར་ཏེ་གོག་ནས་བསྐྱོད་སྐབས་རྣམ་རྒྱལ་གྱིས་ཀྱང་རྟ་ལ་ལྕག་གིས་སྐུལ་བའི་ཚུལ་བསྟན་ཏེ། སྙན་གྲགས་ཀྱི་རྐུབ་ལ‘‘ཁྱུ་ཁྱུ’’ཞེས་གཞུས་པ་ན་ལྷག་པ་མཚོ་མོ་སོགས་ལས་གྲོགས་ཚོས་གནས་ཚུལ་དེ་དག་མཐོང་མ་ཐག་ཏུ་གད་མོ་ཤོར་ཏེ་མིག་ཆུ་ཤོར་པ་དང་གྲོད་པ་ལག་པས་སྐྱོར་དགོས་པར་གྱུར། ལས་གྲོགས་ཚོས་ཀྱང‘‘ཕྲུ་གུ་འདི་ཡོང་ན་དངོས་གནས་ཉི་མ་འཁྱོལ་སླ་མོ་ཞིག་འདུག་་ཅེས་བཤད།དེ་ལྟར་དུས་ཡུན་རིང་བོ་འགོར་པ་ན་མི་གཞན་པས་ལྐོག་ཏུ་སྙན་གྲགས་དང་ལྷག་པ་མཚོ་མོ་གཉིས་ཀྱི་འབྲེལ་བ་རྒྱུན་ལྡན་མ་རེད་ཅེས་རྗོད་ཀྱིན་ཡོད་པས་མི་ཁ་ལྡང་གི་ཡོད། ཡིན་ནའང་སྙན་གྲགས་ཀྱིས་གནས་ཚུལ་དེ་དག་ཐོས་ཀྱང་མ་ཐོས་ཁུལ་བྱས་པར་མ་ཟད། ལོ་མཇུག་གི་བྱ་དགའི་དངུལ་ལས་སྐབས་དེར་དར་ཁྱབ་ཆེ་བའི་གློག་རྡུལ་རྩེད་ཆས་ཤིག་ཉོས་ཏེ་རྣམ་རྒྱལ་ལ་ལོ་གསར་གྱི་ལེགས་སྐྱེས་སུ་བྱིན། དུས་ཚོད་ནི་ཆུ་བོའི་རྒྱུན་བཞིན་འགོག་ཐབས་མེད་པར་མདུན་ནས་མདུན་དུ་སྐྱོད་པ་དང་དབང་རྡོར་ཡང་ནང་ལོགས་ནས་ཕྱིར་རང་30

ཡུལ་དུ་བསླེབས།གཉིས་པ།དབང་རྡོར་ནི་རང་གི་ཕ་ཡུལ་དང་གཉེན་ཉེ་བྲལ་ཏེ་ནང་ལོགས་སུ་སོང་ནས་ལོ་ཕྱེད་ལྷག་ཙམ་ལས་འགོར་མེད་ནའང་། ཁོའི་སེམས་ལ་ཧ་ལམ་ལོ་གཉིས་གསུམ་ལྷག་འགོར་བའི་སྣང་བ་བྱུང་བས་རྗེས་སུ་དོན་རྣམས་འགྲུབ་རྗེས་ཉིན་གཅིག་ཀྱང་དལ་འགོར་མ་བྱས་པར་ལམ་སང་གནམ་གྲུ་ལ་བསྡད་དེ་ཕྱིར་རང་གནས་སུ་འཁོར།དབངརྡོར་རང་གི་ཁྱིམ་དུ་བསླེབས་པ་ན་དགའ་སྤྲོ་ཚད་མེད་སྐྱེས་ཏེ་ཟ་མའང་ཟ་ལོང་མ་བྱུང་བར་ཁུག་མ་བསྔོགས་ནས་ནང་མི་ཚོར་ལེགས་སྐྱེས་སྤྲད།ལེགས་སྐྱེས་དེ་དག་ལས་མང་ཤོས་དང་རིན་ཐང་ཆེ་ཤོས་ནི་ལྷག་པ་མཚོ་མོའི་ཡིན་ཞིང་། མོ་ལ་སྐབས་དེར་ནང་ལོགས་སུ་དར་སྲོལ་ཆེ་བའི་ལྷམ་དང་། སྦ་ལྷན་གྱི་སྟོད་གོས། དར་གོས་ཀྱི་འོག་འཇུག་སོགས་མང་པོ་ཉོས་ཡོད་པ་དེ་དག་ལམ་སང་ཚད་ཨེ་རན་བལྟ་རུ་བཅུག ཡིན་ནའང་ལྷག་པ་མཚོ་མོས་དེ་དག་ལ་སྔོན་མ་ལྟར་དོ་སྣང་དེ་འདྲ་མི་བྱེད་པ་དང་། ཁོའི་ཨུ་ཚུགས་ལ་དོ་མ་བསྡོས་པར་ཚད་ཙམ་རེ་བྱས་ནས་ལམ་སང་ཕུད་དེ་ཁོ་ལ་ཟ་མ་འདྲེན་པའམ་ལས་ཀ་ཙག་ཙིག་བཙལ་ནས་གཡོལ་གང་ཐབས་བྱེད། དབང་རྡོར་གྱིས་ལྷག་པ་མཚོ་མོའི་རྣམ་འགྱུར་དེ་དག་མཐོང་རྗེས་ཅུང་དོགས་མི་བདེ་བར་གྱུར་ནའང་སྣང་འཇོག་དེ་ཙམ་མ་བྱས་པར་མ་ཟད། ཁོའི་བསམ་པར་ཡུན་རིང་བྲལ་ནས་འདུག་བཟོད་པའི་ཡུས་བཤད་དེ་དགའ་ཡང་མི་དགའ་བའི་མདོག་འདྲ་སྟོན་པ་ཡིན་སྲིད་སྙམ་31

སྟེ་དེ་བས་ཀྱང་ལམ་སང་རྣོ།་ལ་འཁྱུད་དེ་ཡིད་ཚིམ་པའི་འོ་འི།ག་བྱེད་འདོད་ཀྱང་མདུན་ན་རང་གི་ཨ་ཕ་དང་བུ་གཉིས་ཀ་ཡོད་པས་དེ་བའིན་བསམ་ཐོག་ལ་མ་སོང་།སྐབས་དེའི་རྣམ་རྒྱལ་ནི་གྲོང་པ་ཁྱིམ་མཚེས་ཀྱི་ན་མཉམ་ཕྲུ་གུས་ཕྲག་དོག་དང་ཡིད་སྨོན་བྱ་ཡུལ་ཞིག་ཡིན་པ་དང་ཕྲུ་གུ་གཞན་ལ་ཡོད་པ་ཁོ་ལ་ཡོད་ལ་གཞན་ལ་མེད་པའང་ཁོ་ལ་ཡོད། ད་རེས་ཨ་ཕས་རྒྱ་ནག་ནས་གྱོན་པ་སྣ་ཚོགས་ཉོས་ཡོང་བར་མ་ཟད། རྩེད་ཆས་ཀྱང་འདྲ་མིན་ཉོས་ཡོད་པས་ཁོ་ལ་མཚོན་ན་ལོ་གསར་བསླེབས་་པ་ལྟ་བུའི་དགའ་ཚོར་ཡོད་པ་ལས་ཕ་མ་གཉིས་ཀྱི་རྣམ་འགྱུར་ལ་དོ་སྣང་གཏན་ནས་མ་བྱརུ།།དགོང་མོ་སྤོ་བོ་ཐོག་ཁང་དུ་ཉལ་རྗེས་ཁོ་ཚོ་གསུམ་པོ་ཡང་ཉལ་རྩིས་བྱས།བུ་རྣམ་རྒྱལ་གྱིས་ཡིན་གཅིག་མིན་གཉིས་ལ་ཨ་ཕ་དང་མཉམ་དུ་ཉལ་རྒྱུ་ཞེས་ཨུ་ཚུགས་བྱས་པས་ལྷག་པ་མཚོ་མོ་ཁང་བའི་སྦུག་ཏུ་ཉལ་བ་དང་མདོ་དེར་བུ་དང་དབང་རྡོར་མཉམ་དུ་ཉལ། ནམ་ཕྱེད་ཙམ་ལ་རྣ་ལ་གཟན་པའི་ངུ་སྒྲ་ཞིག་གིས་་རྣམ་རྒྱལ་གཉིད་ལས་བསླངས་ཤིང་། ཁོ་ཀྱིག་ཕར་འཐམ་རྩིས་བྱས་པ་ན་ཨ་ཕ་རང་གི་འཁྲིས་སུ་མེད་པས‘‘པཱ་ལགས། གང་དུ་ཡོད། ང་ཞེད་ཀྱིན་འདུག’’ཅེས་སྐད་བརྒྱབ་པ་ན་ཨ་ཕ་ཁང་བའི་སྦུག་ནས་ལངས་ཏེ་གློག་བཀར་ནས‘‘ཞེད་མི་དགོས། ཨ་ཕ་ཡོད’’ཅེས་བུའི་མགོར་བྱིལ་བྱིལ་བྱེད་ཞོར་དུ་བུའི་འཁྲིས་སུ་ཉལ། བུ་རྣམ་རྒྱལ་གྱིས་རང་གི་ཕ་གཞན་གྱིས་འཕྲོག་དོགས་ཡོད་པ་ལྟར་དམ་པོར་འཁྱུད་དེ་སྐད་ཆུང་ངུས‘‘པཱ་ལགས། ག་རེ་གནང་སོང་ངམ། ཨ་མ་ངུ་དོན་ཅི་རེད། ང་ཞེད་ཀྱིན་འདུག’’ཅེས་བཤད། དབང་རྡོར་གྱིས‘‘ཞེད་མི་དགོས།32

སྙེཨ་ཕ་ཁྱོད་ཀྱི་འཁྲིས་སུ་མི་འདུག་གམ། ད་གཉིད་ཆོག’་ཅེས་བཤད་པས་བུས་ཀྱང་ཅི་ཡང་མི་བཤད་པར་དབང་རྡོར་གྱི་སྐེ་ལ་འཐམས་ཏེ་ཁ་ཁུ་སིམ་མེར་བསྡད། ཅུང་ཙམ་འགོར་ནས་སྐྱིད་པོའི་གཉིད་ལ་ཡུར་ནས་སྣ་ཁུང་ནས་སི་སྒྲ་འབྱིན་གྱིན་འདུགདབང་རྡོར་ནི་གཉིད་ཁུག་རྒྱུ་ལྟ་ཞོག་སྐབས་དེར་དོན་དག་་མང་པོ་ཞིག་ཁོའི་ཀླ་ནེ་པའི་ནང་བཙངས་ནས་ཧ་ལམ་མགོ་བོ་གས་ལ་ཉེ་བའི་ཚུལ་དུ་གྱུར་འདུག སྐད་ཤུགས་ཆེན་པོས་ལྷག་པ་མཚོ་མོ་ལ་ཅི་ཞིག་བཤད་འདོད་པ་དང་།ཡང་ན་ཁང་བའི་ཀླད་ལ་སོང་ནས་གནམ་ས་གཡོ་བའི་ངུ་འབོད་ཅིག་བྱེད་འདོད་ཡོད་མོད། ཡིན་ནའོརིང་རང་གི་སྙིང་ནས་བརྩེ་བའི་དྲིན་ཆེན་ཕ་དེ་སེམས་སྡུ་ག་པར་དོགས་ནས། གཏམ་དང་མཆི་མ་ཚང་མ་རང་གི་ཁོག་ལ་མིད་དེ། བཟོད་སྒོམ་ཆེན་པོས་མལ་སའི་ནང་ཙོག་པུར་བསྡད་དེ་ཐ་མག་གཅིག་འཕྲོར་གཅིག་མཐུད་ནས་རྔམ་འཐེན་བྱས།སྐྱ་རེངས་ཤར་ཏེ་སྤོ་བོ་དར་རྒྱས་གླིང་སྐོར་ལ་སོང་རྗེས། ལྷག་པ་མཚོ་མོའང་མལ་ལས་ལངས་པ་དང་མོའི་མིག་ཟུང་སྐྲངས་ཏེ་དམར་པོར་གྱུར་ཡོད།བུ་རྣམ་རྒྱལ་གྱིས་མལ་སའི་ནང་ནས‘‘ཨ་མ’’ཞེས་བོས་ཀྱང་ཁ་ཡ་མ་བྱས། ཁྲོས་པའི་ཚུལ་གྱིས་མལ་ལས་ལངས་ཏེ་ཞོགས ཟས་ཀྱང་མ་ཟོས་པར་རྩེད་ཆས་ཁྱེར་ནས་སྒོར་སོང་། ལྷག་པ་མཚོ་མོས་ཁ་ངོ་བཀྲུས་ཤིང་མགོ་སྐྲ་ཤད་རྗེས་ཇ་ཕོར་པ་གང་ཡ་ང་མ་འཐུངས་པར་ཁུག་མ་ཁུར་ནས་ཁྱིམ་ལ་ས་ཐོན།དབང་རྡོར་མལ་ལས་ལངས་ཤིང་ཁ་ངོ་བཀྲུས་རྗེས། ཐ་མག་གཅིག་ལ་མེ་པསྒོས་་་ནས་མདང་དགོང་ལྷག་པ་མཚོ་མོས་་རང་ཉིད་འཁྲིས་སུ་བཅར་དུ་མ་33

བཅུག་པ་དང་། མོའི་ཁོག་ན་སྐྱེས་པ་གཞན་གྱི་ཕྲུ་གུ་ཡོད་ཚུལ་བཤད་པ་དང་།ཁོས་ཁོང་ཁྲོས་མོ་ལ་འགྲམ་ལྕག་ཚ་ཐག་ཆོད་པ་ཞིག་གཞུས་པ་སོགས་ལ་ཕྱིར་དྲན་བྱེད་ཀྱིན་འདུག སྐབས་དེར་སྤོ་བོ་དར་རྒྱས་གླིང་སྐོར་ནས་ཕྱིར་ཁྱིམ་ལ་ལོག་ཡོང་བ་དང་དབང་རྡོར་གྱི་འཁྲིས་ལ་ཡོང་ནས་སྔར་བཞིན་བྱམས་སེམས་ལྡན་པའི་སྒོ་ནས‘‘མི་བདེ་བ་འདུག་གམ་་ཞེས་དྲིས་པར་དབང་རྡོར་གྱིས་མགོ་བོ་གཡུག་གཡུག་བྱས་ཏེ‘‘པཱ་ལགས། མི་འདུག ངས་ཞོགས་ཇ་བཟོས་ཡོང’’ཞེས་བཤད་པ་ན། སྤོ་བོ་དར་རྒྱས་ཀྱིས‘‘ག་རེ། ད་དུང་ཞོགས་ཇ་བཟོས་མེད་དམ།ལྷག་པ་མཚོ་མོ་གང་དུ་སོང་ངམ་’ཞེས་དྲིས་པ་དང་། གློ་བུར་དུ་མདང་ནུབ་ཀྱི་ངུ་སྐད་དེ་དྲན་ནས‘‘མདང་ནུབ་ག་རེ་བྱས་སོང་ངམ། ང་ནི་སེམས་ཁྲལ་གྱིས་གཉིད་ཀྱང་ཡག་པོ་ཁུག་མ་བྱུང་། ད་ནངས་གླིང་སྐོར་ལ་མ་སོང་གོང་ཁྱོད་ལ་འདྲི་འདོད་ཀྱང་ཁྱོད་གཉིད་འདུག་པས། འདྲི་མ་ཐུབ’་ཅེས་བློ་མི་བདེ་བའི་ངང་ནས་དྲིས། དབང་རྡོར་གྱིས་ངོ་གདོང་སྐྱོ་བོ་ཞིག་སྟོན་བཞིན‘‘པཱ་ལགས།ཁྱེད་ཀྱིས་ཅི་ཡང་ཤེས་ཀྱིན་མེད། ལྷག་པ་མཚོ་མོས་ཁྱེད་ལ་མགོ་སྐོར་ཐབས་བྱས་པ་མ་གཏོགས་ཁྱིམ་འདིར་སྔ་ས་ནས་སྡོད་འདོད་མེད་འདུགམི’ཅེས་བཤད།སྤོ་བོས་སྐད་ཆ་དེ་དག་ཉན་རྗེས་རེ་ཞིག་ཧང་སངས་པ་དང་དེ་མ་ཐག་མགོ་བོ་གཡུག་གིན‘‘དེ་འདྲ་ག་ལ་སྲིད། ང་དེ་ལ་ཡིད་མི་ཆེས། དེ་འདྲ་ཡིན་གྱི་མ་རེད’’ཅེས་བཤད་ཅིང་། སེན་ཁུད་ལ་སྣ་ཐ་ཉུང་ཙམ་གཏུལ་ནས་འཐེན་ཞོར་དུ་དབང་རྡོར་མེད་ཤུལ་གྱི་ལྷག་པ་མཚོ་མོའི་བྱ་ལུགས་བྱེད་སྟངས་ལ་ཕྱིར་འདང་ཞིབ་མོ་ཞིག་བརྒྱབ་བྱུང་། དང་ཐོག་ཡིན་ན་ལྷག་པ་མཚོ་མོ་ནི་ནམ་རྒྱུན་དུས་ལྟར་ལས་ཐོག་ཏུ་འགྲོ་བ་དང་དུས་ལྟར་ཕྱིར་ཁྱིམ་དུ་ཡོང་གིན་ཡོད་ཀྱང་། བར་34

སྐབས་ཤིག་ནས་ཁོ་ཚོ་ལས་བྲེལ་ཧ་ཅང་ཆེ་ཞེས་སྐབས་རེར་ཉིན་གུང་ཕྱིར་ཁྱིམ་དུ་མི་ཡོང་། སྤོ་བོ་དར་རྒྱས་ཀྱིས་ཀྱང་དངོས་གནས་ལས་བྲེལ་ཆེ་ན་ཕར་འགྲོ་ཚུར་ཡོང་བྱ་རྒྱུ་དེ་ཡང་དཀའ་ལས་ཤིག་རེད་སྙམ་ནས་བསམ་འཆར་གང་ཡང་མ་བཏོན། ཡིན་ནའང་མོས་རྒྱུ་འབྲས་མེད་པའི་ལས་ཀ་དེ་འདྲ་བྱེད་མི་སྲིད་པའི་ཡིད་ཆེས་ཡོད་པས་ད་དུང་རང་གི་བུ་ལ་གང་བྱུང་གི་སྐད་ཆར་ཡིད་ཆེས་མི་རུང་ཞེས་བཤད་པ་དང་། ཡང་བསམ་བློ་རེ་བཏང་ན་དེ་ཡང་གཏན་ནས་མི་སྲིད་པ་ཞིག་མ་ཡིན་པས། ‘‘མ་གཞི་ཁྱོད་ཀྱིས་རྣམ་ཀུན་དུ་སྐྱེ་དམན་གཅུན་མི་ཐུབ་པ་དང་ག་དུས་ཡིན་ནའང་མོའི་ཆེད་དུ་ཁོ་ན་བསམ་བློ་བཏང་ནས་སྐྱག་ལང་དུ་བཏང་བ་མ་རེད་དམ’’ཞེས་འཁང་ར་བྱས། དབང་རྡོར་གྱིས‘‘པཱ་ལགས། ད་གཡུགས་ཞོག མོ་རང་ལོག་ཡོང་ན་སྐད་ཆ་གསལ་བོ་ཞིག་དྲིས་ཆོགརི’ཅེས་ཤོད་བཞིན་ཁང་བའི་སྦུག་ཏུ་འཛུལ་ཏེ་སྒོ་བརྒྱབ།སྤོ་བོ་དར་རྒྱས་ཀྱིས་དབང་རྡོར་ལ་སེམས་གསོ་ཞིག་བྱེད་སྙམ་ཡང་སེམས་གསོ་ཇི་ལྟར་བྱ་དགོས་པའི་ཐབས་ཤིག་མྱུར་དུ་མ་རྙེད་པས། ཁོས་ཐོག་མར་སྔ་ས་ནས་དབང་རྡོར་ཡོང་རྒྱུར་གྲ་སྒྲིག་བྱས་པའི་ཚལ་རྣམས་བཟོས། དེ་ལྟར་ཡུན་རིང་འགོར་རྗེས་ཁོ་ཚང་གི་གྱང་ལྡེབས་ཀྱི་འུག་པའི་མགོ་བོ་རྟགས་ཅན་གྱི་ཆུ་ཚོད་དེ‘‘ཀུའུ། ཀུའུརི’ཞེས་ཐེངས་བཅུ་གཉིས་ལ་གྲགས་ཤིང་། ཆུ་ཚོད་འཁོར་ལོའི་སྐར་མདའ་དེའང་གཅིག་ཐོག་གཅིག་གིས་བརྩེགས་ནས་ཨང་གི་བཅུ་གཉིས་ལ་བསྟན་འདུག རྣམ་ཀུན་ཡིན་ན་ལྷག་པ་མཚོ་མོ་ད་ལྟ་ཁྱེམ་དུ་བསླེཔ་་རན་མོད། དེ་རིང་ད་རུང་ཕྱིར་བསླེབས་མེད་ལ། དབང་རྡོ་ར་གྱིས་ཀྱང་་ཟ་མ་ཟ་འདོད་མི་འདུག་ཅེས་བཤད་དེ་ནང་དུ་འཛུལ་ཏེ་སྒོར་མི་ཡོང་བས། སྤོ་བོ་35

ཐབས་ཟད་དེ། རེ་བ་ཚང་མ་དགོང་མོའི་དུས་ལ་བཅོལ།ནུབ་མོའི་ཆུ་ཚོད་བདུན་པ་ཡོལ་ནའང་ལྷག་པ མཚོ་མོ་ད་དུང་ཕྱིར་མ་བསླེབས། དགུན་གྱི་ཉི་མ་ཐུང་བས་ས་རུབ་སྔ་བ་དང་ནོར་འཛིན་པུམོས་གོས་ནག་གྱོན་ཏེ་མལ་ཏུ་ཞུགས། སྤོ་བོ་དར་རྒྱས་ཀྱིས་ཉིན་གུང་བཟོས་པའི་ཚལ་དག་ཚ་པོ་བཟོས་ནས་སྒྲོག་ཙེ་་ འི་སྟེང་དུ་་སྔ་ཕྱིར་བསྒྲིགས་ཤིང་། དབང་རྡོར་དང་རྣམ་རྒྱལ་གཉིས་ལ་དགོང་ཟས་ཟ་རན་པའི་བརྡ་བརྒྱབ། དབང་རྡོར་གྱིས་རི་མོའི་དེབ་ཆུང་ཞིག་ཁ་ཕྱེ་སྟེ་མཛུབ་མོས་སྟོན་བཞིན་རྣམ་རྒྱཁགླུ་་ལ་འགྲེལ་བཤད་རྒྱག་གིན་ཡོད་། སྐབསནོ་་དེར་རྣམ་རྒྱལ་གྱིས་གློ་བུར་དུ‘‘པཱ་ལགས། ཁྱེད་ཀྱིས་ཡི་་་ཁུ་སྙན་གྲགས་ཁེརྩྭ་གས་ལྟ་བུའི་སྒྲུང་ཡག་པོ་བཤད་ཤེས་ཀྱིན་མི་འདུག ང་ཉན་འདོད་མེད’’ཅེས་སྒྲོག་ཙེའི་འཁྲིས་སུ་བ་ཅར་་ནས་་མཛུབ་མོ་ཆུང་ཆུང་གཉིས་བསྲིངས་ནས་སྡེར་མའི་སྟེང་གི་ཚཁ༥་་ལ་བསྙབབརི་་། སྤོ་བོས་ཁོའི་ལག་པ་ཐུར་མས་བཀག་སྟེ‘‘དེ་འདྲ་བྱེད་མི་རུང་། ཨ་མ་ད་དུང་4་ང་བསླེབས་མེད’’ཅེས་བཤད་པས་རྣམ་རྒྱལ་ཅུང་མི་དགའ་བའི་ཚུལ་གྱིས་ཨ་ཕའི་འཁྲིས་སུ་ཕྱིན། དབང་རྡོར་གྱིས་བུའི་མགོ་ལ་བྱིལ་བྱིལ་བྱེད་བཞིན‘‘འགྲོ ང་ཚོ་དགོང་ཟས་ཟ་བར་འགྲོ།ཨ་མ་་བསྒུག་མི་དགོས་མིཞེས་བཤད་དེ་དགོང་ཟས་ཟ་རྩིས་བྱས། དབང་རྡོར་གྱི་སེམས་་པ་དེ་འདྲ་་སྐྱིད་པོ་ཞིག་མིན་པ་སྤོ་བོས་བ།སལ་བོར་རྟོགས་པས‘‘ཡ ཚལ་གྲང་ ་འདུབ། ཁྱོད་གཉིས་ཀྱིས་ཅུང་ཙ་ མ་སྒུགས་དང་། ངས་བསྲོས་ཏེ་འཁྱེར་ཡོང’’ཞེས་བཤད་དེ་ཚལ་དེ་དབ།་ཁྱེར་ནས་ཐབ་ཚང་ལ་སོང་།སྐར་མ་་ལྔརི་རྗེས་སུ་ཝོ། ་ཚོ་ཕ་་ཚ་བུགསུ།མ་གྱིས་ཁ་ཁུ་སིམ་མེར་དགོང་ཟས་དེ་ཟ་མགོ་ཚུ་ སྤྲུ་།ས། རྣམ་རྒྱལ་གྱིས་དོན་དག་ཅི་ཡང་མི་ཤེས་པས‘‘ཞིམ་པོ་འདུག36

ཞེ་དྲག་ཞིམ་པོ་འདུག’’ཅེས་ཟ་ཞོར་དང་བཤད་ཞོར་བྱེད། དབང་རྡོར་ཕ་བུ་གཉིས་ཀྱིས་ཐུར་མ་ལག་ཏུ་བཟུང་ནའང་རང་རང་ས་ནས་འདང་རྒྱག་གི་ཁྲོད་ལྷུང་འདུག་པ་ལས། སྒྲོག་ཙེའི་སྟེང་གི་ཟ་མ་ཡེ་ནས་ཟ་འདོད་མེད།གསུམ་པ།དགུན་གསུམ་མཐོ་སྒང་གི་གན་མ་གཤིས་ནི་ཧ་་ཅང་འཁྱགས་ཤིང་གྲང་་་ལྷགས་ཧུར་ཧུར་དུ་ལྡང་ཡང་། ཁྲ་ཆིལ་སྦི་ཆིལ་དང་འ་ར་འུ་རུས་ཁེངས་པའི་གྲོང་ཁྱེར་དེའི་མཚན་ལྗོངས་ནི་མཛེས་སྡུག་ལྡན་པར་འདུག དབང་རྡོར་ཚང་གི་བརྙན་འཕྲིན་གྱི་ཁ་ཡ་ང་མ་ཕྱེ་བར་ཕ་བུ་གསུམ་པོ་ཁ་ཁུ་སིམ་མེར་བསྡད་ཡོད་པ་དང་ལྷག་རྔུ་་མཚོ་མོ་ད་རུང་ཕྱིར་མ་ོ་ང་། ཁོ་ཚང་དང་ཉེ་བའི་ཁ་ཀཱ་་0ཥཱཁང་དེའི་ནང་ནས་གྲགས་འོངས་པའི་ཅུང་ཙམ་བཟི་ནས་འགག་འདུག་པའི་གཞས་སྒྲ་དེ་ནི་ནརྫི་་་རྒྱུན་ལས་རྣ་བར་གཟན་ལ། ལྷིང་འཇགས་་སུ་་ཀནའི།་པའི་ཁང་མིག་དེའི་མཁའ་དབུགས་དཀྲུགསརི་་ཏེ་མིའི་བློ་སེམས་ཀྱང་མི་བདེ་བར་གྱུར། སྤོ་བོ་དར་རྒྱས་ནི་མལ་དུ་ཉལ་་ནའང་གཉིད་ཡེ་ནས་་རྣ་་ཁུགས་་པར་གཇི་།ས་ལོག་གཡོན་ལོག་བྱེད་བཞིན་ཡིད་ལ་དགོས་མི་དགོས་སྣ་ཚོགས་དྲན་ཞིང་།མངུག་མཐར་ཕྱི་ཉིན་ལྷག་པ་མཚོ་མོའི་ལ་ས་ཁུངས་སུ་སོང་སྟེ་མོ་དང་ཁ་བརྡ་་ཡག་པོ་ཞིག་བྱ་རྒྱུ་ཐག་གིས་བཅད།ཕྱི་ཉིན་ཞོགས་པར་སྤོ་བོ་དར་རྒྱས་གླིང་སྐོར་་ལའང་མ་སོང་་བར་ཞོགས་ཇ་བཟོས་ཤིང་། གཙང་སྦྲ་བྱས་ཚར་རྗེས་རྣམ་རྒྱལ་ཁྲིད་དེ་ལྷག་་ལི་་མཚོ་མོའི་ལས་ཁུངས་སུ་སོང་། ལྷབ།་པ་མཚོ་མོ་ནི་ལས་རོགས་བུ་མོ་ཞིག་གི་ཁྱིམ་དུ་བསྡད་ཡོད་། 37

པས་སྤོ་བོ་དར་རྒྱས་ཀྱིས་མོ་སྒོར་བོས་ནས‘‘ལོ་མང་བོའི་རིང་ལ་ངས་ཁྱོད་ལ་ང་རང་གི་བུ་མོ་དངོས་ཤིག་དང་མཚུངས་པར་གཅེས་སེམས་བཏོད་ཡོད་མོད།འོན་ཀྱང་ཁྱོད་ཀྱིས་ང་ལ་རྒྱུ་མཚན་ཅི་ཡང་མ་བཤད་པར་འདི་ལྟར་ཕྱི་ནས་འདུག་ག་ལ་རུང་། དོན་དག་ག་རེ་ཡོད་ཀྱང་ཁྱིམ་དུ་འབྱོར་རྗེས་བཤད་ཆོགའགྲོ། ད་ཕྱིར་ཁྱིམ་ལ་འགྲོ’’ཞེས་སྙིང་རླུང་སྟོད་དུ་འཚངས་པ་སྨད་དུ་མནན་ནས་ཚིག་འཇམ་པོས་བཤད།སྐབས་དེར་ལྷག་པ་མཚོ་མོས་མིག་ཆུ་གཏོང་བ་ལས་སྐད་ཆ་ཚིག་གཅིག་ཀྱང་མི་ཤོད། སྤོ་བོ་དར་རྒྱས་ཀྱིས་སླར་ཡང‘‘གང་ལྟར་ཀྱང་ཁྱོད་ངུས་ནས་ཅི་ཡང་འབྱུང་རྒྱུ་མེད། དེ་ལས་བུ་ཡི་ངོ་ལ་བལྟས་ནས་ཕྱིར་ཁྱིམ་ལ་སོང་ན་འགྲིག’’ཅེས་ནན་ཏན་གྱིས་བཤད་པ་ན། ལྷག་པ་མཚོ་མོས་གློ་བུར་དུ་པུས་མོ་གཉིས་ས་ལ་བཙུགས་ཏེ‘‘པཱ་ལགས། ངས་དབང་རྡོར་དང་ཁྱོད་གཉིས་ལ་མདོ་མེད་ཀྱི་བྱ་བ་འདི་འདྲ་ལས་རྩིས་མེད་མོད། ཡིན་ནའང་ད་ལྟ་ཚང་མ་འཕྱིས་སོང’’ཞེ་ས་བཤད་ཅིང་ངུ་རྒྱང་བྱས་པས། སྤོ་བོ་དར་རྒྱས་ནི་ད་གཟོད་གཉིད་ལས་སད་པ་ཇི་བཞིན་བུ་དབང་རྡོར་གྱིས་བཤད་པ་བདེན་པ་རེད་སྙམ་ཏེ། ཁོང་ཁྲོ་ཆེན་་པོ་་ལངས་རུང་བཟོད་སྒོམ་བྱས་ཏེ‘‘མི་ལ་སྐྱོན་ཆ་དང་ཤིང་ལ་མཛེར་བའི་དཔེ་ལྟ་ར་སྐྱོན་མེད་པའི་མི་ཞིག་ག་ལ་ཡོད། བཟའ་ཚང་འཁྲུག་པ་སུ་ལ་ཡང་ཡོང་སྲིད་པས་ཨ་ཕའི་ཁ་ལ་ཉན་ནས་ད་ཕྱིར་སོང་ན་དགའ’་ཞེ་ས་བཤད་པར་རྣོ།ས‘‘ ་ཡཱ་ལ་ས།ས།། ད་ཅི་ཇིའི་ང་མ།་བ—།སུ།ངས། ངའི་ཁོག་ན་སྐྱེས་ ་པ་གཞན་གྱི་ཤ་རུས་ཡོད་པས་་་་་་་ཁྱིམ་ཡོད་ཀྱང་ཕྱིརལོག་ཐབས་མེད’’ཟེར། སྤོ་བོ་དར་རྒྱས་ཀྱི་རྣ་ལམ་དུ‘‘ངའི་ཁོག་ན་སྐྱེས་པ་གཞན་གྱི་ཤ་རུས་ཡོད’’ཅེས་པ་ཐོས་མ་ཐག་མིག་38

མདུན་དུ་ནག་འཚུབ་བེར་གྱུར་ཏེ། ལུས་ཡོངས་འདར་ཡོམ་ཡོམ་བྱས་ཤིང་།ཁོང་ཁྲོའི་མེ་ལྕེ་ལྷབ་ལྷ།བ་ཏུ་འཕྱུར་ཀྱང་ཁ་ནས་ཡིན་མིན་གྱི་གཏམ་ཅི་ཡང་མ་ཐོན༈།ལྷག་པ་རྻ་ཚོ་མོས‘‘པཱ་ལགས། དགོངས་པ་མ་ཚོམ ང་ལའང་ཐབས་མེད་པར་གྱུར’’ཅེས་སླར་ཡང་བཤད་པས། སྤོ་བོ་དར་རྒྱས་ཀྱིས‘‘བཤད་མི་དགོས། འབས་འདྲེན་མ’’ཞེས་ཐུ་ལུད་ཅིག་བཏབ་པ་ན། མོའི་མིག་ཆུ་ཕྲེང་ཐག་ཆད་པ་བཞིན་ཐོར་ནས‘‘པཱ་ལགས། ཁྱེད་ཀྱིས་ང་ལ་གཅར་རྡུང་ཚ་དྲག་པོ་ཞིག་བྱེད་རོགས། དེ་ལྟར་བྱས་ན་ང་ཡང་ནོངས་འགྱོད་ཆུང་ངུར་འགྲོ་བར་ངེས་’ཞེས་མུ་མཐུད་དུ‘‘ང་ལ་རེ་བ་ཞིག་ཡོད་པ་ནི་བུ་རྣམ་རྒྱལ་སྡུག་མི་མྱོང་ཆེད་ང་ལ་སྟེར་རོགས’’ཞེས་བུ་ལ་འཁྱུད་དེ་ངུས། རྣམ་རྒྱལ་གྱིས་དོན་དག་ཅི་ཞིག་བྱུང་བ་གསལ་བོར་མི་ཤེས་མོད། ཡིན་ནའང་ཨ་མ་ངུ་བ་མཐོང་བས་མོར་།འཐམས་ནས‘‘ཨ་མ། ཨ་མ’’ཞེས་ངུ་འབོད་བྱས།སྤོ་བོ་ནི་སེམས་ཐག་ཆད་དེ་རྣམ་རྒྱལ་རང་གི་པང་དུ་བླངས་ནས‘‘སྤོ་བོའི་གཅེག་ཕྲུག་ངུ་དགོས་དོན་མེད། ང་ཚོ་ཕྱིར་ཁྱིམ་ལ་འགྲོ། མོ་ཁྱོད་ཀྱི་ཨ་མ་བྱེད་འདོད་མེད’’ཅེས་སེམས་གསོ་བྱས་ཤིང་། རྣམ་རྒྱལ་གྱི་གདོང་གི་མིག་ཆུ་ཕྱིས་པ་དང་མགོར་བྱིལ་བྱིལ་བྱས་ནས‘‘འཇིག་རྟེན་ཁམས་ཀྱི་བུད་མེད་ཚང་མ་ཚར་མེད་པས་ཅི་སྐྱོན’’ཞེས་ཚ་བོ་ཁྲིད་དེ་ཕྱི་མིག་ཙམ་ཡང་མི་ལྟ་བར་རང་ཁྱིམ་གྱི་ཕྱོགས་སུ་སོང་། ཚ་བོས‘‘ཨ་མ། ང་ཚོ་མཉམ་དུ་ཕྱིར་འགྲོ’’ཞེས་ངུ་སྐད་ལྷང་ལྷང་དུ་སྒྲོག་བཞིན་སྤོ་བོའི་རྗེས་སུ་དྲུད་མ་རྒྱུགས་ཀྱིས་སྐྱོད། ལྷག་པ་མཚོ་མོས་རང་གི་མགོ་སྐྲ་ནས་འཐེན་གྱིན‘‘བུ། ངའི་བུ’’ཞེས་སྐད་དྲག་པོས་ངུ་བཞིན་39

འདུགསྤོ་བོ་དར་རྒྱས་ཁྱིམ་དུ་འབྱོར་རྗེས་དབང་རྡོར་ལ་གནས་ཚུལ་རྣམས་གསལ་པོར་བཤད་པར་མ་ཟད། ད་དུང་བུ་ལ་སེམས་གསོའི་ཁ་བརྡ་གང་མང་བྱས།དེ་ནས་བཟུང་དབང་རྡོར་ནི་སྨྲ་བ་ཉུང་དུ་སོང་ཞིང་ནམ་རྒྱུན་དབུགས་རིང་ནར་ནར་འཐེན་གྱིན་འདུག སྤོ་བོ་དར་རྒྱས་ཀྱིས་རང་གི་བུའི་སེམས་ཀྱི་སྡུག་བསྔ་ལ་རྟོགས་ནས་གང་ཇི༥ང་མ་བཤད་པར་རྣམ་རྒྱལ་ལ་སྔར་ལས་ལྷག་པའི་བྱན་་ས་སྐྱོང་བྱས། རྣམ་རྒྱལ་གནའ་སྒྲུང་ཉན་རྒྱུར་དགའ་ལ་བྱ་དངོས་ཡ་མཚན་གྱི་རིགས་ལ་དྲི་བ་འདོན་རྒྱུར་ཡང་དགའ་བས། སྤོ་ཅོས་ཀྱང་ཁོའི་འདོད་པ་བསྐང་བའི་ཆེད་དུ་ནམ་རྒྱུན་ཁོམ་པ་རེ་ཡོད་དུས་ཁོ་ལ་གནའ་སྒྲུང་བཤད་པ་དང་། བཏོན་པའི་དྲི་བ་ཚང་མ་རེ་རེ་བཞིན་སུན་སྣང་མེད་པར་ལན་ཡིད་ཚིམས་རྔ4་ཞིག་འདེབས་ཀྱིན་ཡོད་པས། ཁོ་གཉིས་ནི་ན་མཉམ་གྱི་རྩེ་རོགས་དང་འདྲ་བ་བྱུང་བས་རྣམ་རྒྱལ་ཡང་མ་དང་ཁ་བཀར་པའི་སྡུག་བསྔལ་གྱི་གཡང་ལ་ལྷུང་དགོས་པ་མ་བྱུང་།གུང་ཟས་ཀྱི་རྗེས་སུ་སྤོ་བོ་དར་རྒྱས་ཀྱིས་ནམ་རྒྱུན་བཞིན་ཚ་བོ་རྣམ་རྒྱལ་དངཙཱ་སྒྲོལ་མ་གཉིས་ཀྲི། ད་དེ་ཉིན་རོ།འི་གླིང་སྐོར་ལ་འགྲོ་བ་ཡིན། ཁོང་གིས་རྒྱབ་ལ་སྤག་དང་རུས་པ་བཅུག་ཡོད་པའི་ལྟོ་ཕད་ཅིག་ཁུར་ཅིང་། ལག་ཏུ་འགྱིག་དམ་་ཞིག་བཟུང་སྟེ། གླིང་སྐོར་གྱི་ལམ་ནས་བདག་པོ་མེད་ལ་ཡར་རྒྱུག་མར་རྒྱུག་བྱེད་7པྲེའི་ཁྱི་ལྡོམ་དེ་ཚོར་སྤག་དང་རུས་པ་སྟེར་བར་མ་ཟད། སྐབས་འགར་ཁོང་གི་མཐའ་ལ་བསྐོར་ཅིང་ཁ་ནས‘‘སྐུ་ཚེ་རིང’’ཞེས་མ་ཎི་ཟློ་ཟློ་བྱེད་40

པའི་སྤྲང་སློང་བྱིས་པ་དེ་ཚོར་ཞོ་དང་སྐར་མ་འདྲ་སྟེར་བར་བྱེད། ལམ་དུ་འཛོམས་སྐྱིད་ཟ་ཁང་ཞེས་པའི་ཟ་ཁང་གྲགས་ཅན་ཞིག་ཡོད་པ་དེ་བརྒྱུད་དུས་དེའི་ནང་སོང་སྟེ་ཅུང་ཙམ་ངལ་གསོ་བ་དང་ཁོང་གི་གཡས་སུ་ཚ་བོ་རྣམ་རྒྱལ་དང་གཡོན་དུ་ཁྱི་སྒྲོལ་མ་སྡོད་རྒྱུ་ནི་གོམས་གཤིས་སུ་གྱུར་ཡོད། རྣམ་རྒྱལ་ལོ་ལྔ་ཏྲེམ་་འརི་་བསླེབས་ཤིང་གཟུགས་ཀྱང་ཁོའི་ན་ཚོད་ལ་ལྟོས་་པས་རིང་བོ་ཞིག་ཡོད་མོད་། ཡིན་ནའང་སྤོ་བོ་དར་རྒྱས་ཆོས་ར་ཇལ་དུ་འགྲོ་སྐབས་་ནམ་རྒྱུན་ད་རུང་ལོ་གཉིས་ཀྱི་ཕྲུ་གུ་བཞིམ་རྒྱབ་ཤཱ།་འཁུར་དགོས་པ་ང།ང་། རྣམ་རྒྱལ་ཀྱང་ནམ་ཡིན་ནུང་སྤོ་བོའི་རྒྱབ་ལ་གླན་ནས་སྡོད། གཡས་གཡོན་གྱི་མི་རྣམས་ཀྱིས་ཀྱང་མི་བདེ་བའི་ཚུལ་གྱིས་ཁོ་ས།ཉིས་ལ་ལྟ་བཞིན་ཡོད་། དེ་སླད་༈། རྣམ་རྒྱ༡ག་་ལ་རྨ་ཚོན་ན་མ་ཡི་བྱམས་སྐྱོང་མེད་ནའང་སྤོ་བོའི་བྱམས་སྐྱོང་ཨ་རྨ་་ལས་ཀྱང་ལྷག་པ་དེ་ཡོད་འདུག ཡིན་ནའང་། བྱམས་སྐྱོང་དེ་་ཡང་ཡུན་རིང་བོ་མྱོང་བའི་སྐལ་བ་མ་ལྡན་པར་ལྡུམ་རའི་མེ་ཏོག་དང་མཚུངས་པར་སྟོན་བ།སུ་མ།་ས་ད་ཀྱིས་བཅོམ་སོང་།སྤྱིར་ཡིན་ན་སྤོ་བོ་ད་ར་རྐྱས་་ཀྱིས་ཚེ་གང་བོར་ཕྱས།་ཧྲུ་ཆོད་འབུལ་ཞིང་སྙོམ་ས་་ཆུང་ལ་སྦྱིན་པ་བཏང་བས་ནད་མེད་ཚེ་རིང་ཅིག་ཚ།ང་དགོས་པ་ཡིན་མོད།ཡིན་ནའང་འཇིས།་རྟེན་མི་རྟག་རྔ།་དང་མི་ཚེ་ནི་རྩྭ་མགོའི་ཟིཪྵརི་་བ་དང་མཚུངས་པའི་དཔེ་བཞིན། ཕྱི་དྲོ་ཞིག་ལ་ཁོའི་མགོ་བོ་ཅུང་མི་བདེ་ཞེས་ཉལ་པ་དང་། ཕྱི་ཉིན་ནད་བབ་དེ་ལས་ལྕི་རུ་སོང་བས། དབང་རྡོར་གྱིས་ཆ༈་ཕར་མུ་ཏིག་བདུན་ཅུ་ཞི་ག་བླུད་རྗེས་ཕྱིར་ཉལ་དུ་བཅུག འོན་ཀྱང་བསམ་ཡུལ་་འ་ས་འདས་པ་ཞིག་ལ་སྤོ་བོ་དར་རྒྱས་ནི་གཏན་ནས་གཉིད་མ་སད་པར་ཕྱི་མའི་འཕྲང་རིང་འགྲིམ་41

སོང་ལ། དེ་ནས་བཟུང་རྣམ་རྒྱལ་ལ་བདེ་སྐྱིད་ཀྱི་ཉི་མ་ཡང་མེད་པར་གྱུར།སྤོ་བོ་དར་རྒྱས་ཚེ་ལས་འདས་རྗེས་དབང་རྡོར་ལ་ཁོམ་པ་ཕྲན་ཙམ་བྱུང་ཚེ་རང་གི་བུ་རྣམ་རྒྱལ་ཁྲིད་དེ་ཆོས་མཇལ་ལ་སོང་ནས། ཕ་འདས་པོ་དག་ཞིང་དུ་སྐྱེ་བའི་སྨོན་ལམ་འདེབས་པ་དང་བུ་ལ་ཡང་སྨོན་ལམ་འདེབས་སུ་བཅུགབཞི་པ། ་རྣམ་རྒྱལ་ནི་མ་དང་བཀར་པའི་ཁར་ད་ལྟ་བརྩེ་བའི་སྤོ་བོ་ཡང་ཚེ་ལས་འདས་པས། སེམས་སྡུག་གིས་ངོ་གདོང་ནས་ཐལ་མདོག་ཐོན་པ་དང་ཤ་ཡང་ཉིན་རེར་རིད་པར་གྱུར། དབང་རྡོར་གྱིས་སྣང་ཚུལ་དེ་དག་མཐོང་ནས་སེམས་པ་དེ་བས་སྐྱོ་ཞིང་། བུའི་བདེ་སྐྱིད་ཀྱི་ཆེད་དུ་རང་ཉིད་ཀྱིས་ད་ནས་བཟུང་ཕ་མ་གཉིས་ཀྱི་གོ་ཆོད་པ་ཞིག་བྱ་རྒྱུའི་དམ་བཅའ་བཞག་ནས། བུ་དང་རང་ཉིད་ཀྱི་བར་ཐག་གང་ཐུབ་ཀྱིས་ཇེ་ཉེར་བཏང་སྟེ་བུའི་སེམས་སྡུག་དག་རིམ་བཞིན་མེད་ ་པར་འགྱུར་ཐབས་བྱས།རྣམ་རྒྱལ་སློབ་གྲྭར་བཅུག་པ་ནས་བཟུང་དབར་རྡོར་གྱིས་དུས་ཚོད་ལྟར་སྐྱེལ་བསུ་བྱེད་ཅིང་། ཡིག་ཆས་དང་རྩེད་ཆས་ཀྱང་རྣམ་རྒྱལ་གྱི་འདོད་པ་ལྟར་གོང་ཆེ་ཆུང་ལ་མི་ལྟ་བར་ཉོ་རྐྱང་བྱེད་ཀྱིན་ཡོད་ལ། བུ་ལ་ཡང་རྟག་ཏུ་སྒྲིག་ལམ་ཡག་པོ་སྲུང་དགོས་པ་དང་། དགེ་རྒན་ལ་གུས་ཞབས་དང་སློབ་གྲོགས་བར་ལ་མཐུན་སྒྲིལ་བྱེད་པའི་རྨང་གཞིའི་ཐོག་རིག་པ་བསྒྲིམས་ཏེ། སློབ་སྦྱོང་ཐད་འབད་པ་བྱས་ནས་གཞན་གྱི་རྗེས་སུ་མི་ལུས་པ་ཞིག་བྱེད་དགོས་ཞེས་ནན་བཤད་བྱེད་ཀྱིན་ཡོད། རྣམ་རྒྱལ་ནི་བློ་རིག་བཀྲ་ལ་གྲུང་ཤ་དོད་པ་དང་དགེ་རྒན་གྱི་ཁ་42

ལ་ཉན་པ་ཞིག་ཡིན་པས། ལོ་རིམ་དང་པོའི་སློབ་མཇུག་ཏུ་རྒྱུགས་ལེན་སྐབས་འཛིན་གྲྭ་བཞི་ཡི་ཁྲོད་ནས་སྦྱངས་འབྲས་ལེགས་ཤོས་ཀྱི་གྲས་སུ་བསླེབས་པས།འཛིན་གྲྭའི་ནང་གི་སློབ་མ་ཚང་མས་ཁོ་ལ་ཧ་ཅང་དགའ་བོ་བྱེད་པར་མ་ཟད།དགེ་རྒན་གྱིས་ཀྱང་བསྟོད་བསྔགས་བྱེད་ཀྱིན་ཡོད་པས་ཁྱིམ་བདག་ཚོགས་འདུའི་ཐོག་ཏུ་དབང་རྡོར་ལའང་གཟི་བརྗིད་ཚད་མེད་པ་བྱུང་བའི་སྣང་བ་ཞིག་སྐྱེས།ལོ་རིམ་གཉིས་པར་བསླེབས་དུས་རྣམ་རྒྱལ་གྱི་ཁྱིམ་སྦྱོང་མངོན་གསལ་དུ་ཇེ་ཉུང་ལ་སོང་། དབང་རྡོར་ལ་གོམས་གཤིས་བཟང་བོ་ཞིག་ཡོད་པ་ནི། རྣམ་རྒྱལ་གྱིས་སྦྱོང་ཚན་འབྲི་སྐབས་བརྙན་འཕྲིན་ཁ་མི་ཕྱེ་བར་སྦྱོང་ཚན་བྲིས་ཚར་རྗེས། ཁོ་གཉིས་ཀྱིས་མཉམ་དུ་བརྙན་འཕྲིན་ལྟ་བཞིན་ཡོད་ལ་བལྟ་བྱ་ཡག་པོ་མེད་ཚེ་སྔ་མོ་ནས་ཉལ་ཏེ་བུ་ལ་ངལ་གསོ་གང་ལེགས་ཡོང་ཐབས་བྱེད་པ་རེད།རྣམ་རྒྱལ་གཉིད་དུ་ལམ་སང་ཡུར་ནའང་དབང་རྡོར་གྱིས་མིག་ཟུང་བཙུམ་མ་ཐག་ཏུ་ལྷག་པ་མཚོ་མོའི་ལས་རྒྱུ་འབྲས་མེད་པའི་བྱ་ལུགས་བྱེད་སྟངས་དག་ཡིད་ལ་ཝ་ལེར་འཁོར་ནས། ཐོག་མར་སྐྱོ་སྣང་དང་རིམ་བཞིན་ཁོང་ཁྲོར་གྱུར་ཏེ་གཉིད་གཏན་ནས་མི་ཁུགས་པའི་གནས་སུ་ལྷུང་།གཟའ་ཉི་མ་ཞིག་ལ་དབང་རྡོར་གྱིས་བུ་རྣམ་རྒྱལ་ཁྲིད་དེ་རང་གི་གྲོགས་པོ་དབང་འདུས་ཚང་ལ་སྒོ་ཉུག་ཏུ་སོང་། དབང་འདུས་ཁོ་གཉིས་ལས་ཁུངས་གཅིགགི་ཡིན་པ་དང་གཉིས་ཀ་སྔར་ནས་བཟུང་འཆམ་པོ་ཡིན་པས་ཕན་ཚུན་འགྲོ་འོང་ཡོད། དབང་རྡོར་གྱི་ཁྱིམ་དུ་སྔ་རྗེས་སུ་དོན་དག་མང་བོ་ཞིག་བྱུང་བས་དབང་འདུས་ཚུར་ཡོང་ནས་རོགས་བྱེད་ཅི་ཐུབ་བྱས། ཉིན་དེར་ཁོ་ཕ་བུ་43

་ གཉིས་དབང་འདུས་ཀྱི་ཁྱིམ་དུ་འབྱོར་སྐབས་དབང་འདུས་དང་མི་གཞན་འགས་མཱ་ཅང་རྒྱག་བཞིན་ཡོད་པས་དབང་འདུས་སྒྲོག་ཙེའི་འགྲམ་ནས་ཡར་ལ་མ་ལངས་པར་དབང་རྡོར་ལ་འཚམས་འདྲི་བྱས་རྗེས། ཁོའི་བཟའ་ཟླས་དབང་རྡོར་ལ་སྣེ་ལེན་ཞུས་པ་ལས་ཁོ་རང་ནི་རིག་པ་རྩེ་གཅིག་ཏུ་བསྒྲིམས་ནས་མཱ་ཅང་རྒྱག་བཞིན་འདུག དབང་རྡོར་ཡུད་ཙམ་བསྡད་ཀྱང་སྙིང་བོ་ཅི་ཡང་མེད་པས།ཁོས་དབང་འདུས་ཀྱི་རྣ་འགྲམ་དུ‘‘ཁྱོད་ཚོས་རྩེ་དང་ང་ཕྱིར་འགྲོ་རྒྱུ་ཡིན་’ཞེས་བཤད་པ་ན། དབང་འདུས་ཀྱིས‘‘ཁྱོད་ངེད་ཚང་ལ་དུས་ཡུན་རིང་པོ་མ་ཡོང་བས། དེ་རིང་ཡོང་མ་ཐག་ཏུ་ཕྱིར་འགྲོ་རྒྱུ་ཡིན་ཟེར་ན་ག་ལ་འགྲིག དེ་ལས་ང་ཚོ་དང་མཉམ་དུ་རྩེད་མོ་ཕྲན་ཙམ་རྩེ་དང་’ཞེས་ཁོ་ཡར་ལངས་ཏེ་འདུག་སྟེགས་དབང་རྡོར་ལ་ཕུད། དབང་རྡོར་གྱིས‘‘མཱ་ཅང་ངས་གཏན་ནས་རྩེ་མི་ཤེས་པས་ང་ཕྱིར་འགྲོ་རྒྱུ་ཡིན་་ཞེས་མྱུར་དུ་འགྲོ་རྩིས་བྱེད་སྐབས། དབང་འདུས་ཀྱིས་དབང་རྡོར་རང་གི་སྡོད་སར་ཨུ་ཚུགས་ཀྱིས་འདུག་ཏུ་བཅུག་ཅིང་ཁོའི་དཔུང་བ་ནས་མནན་ཏེ‘‘ངས་ཁྱོད་ལ་མཛུབ་ཁྲིད་བྱས་ཆོག རྩེད་མོ་འདི་ཤེས་ན་འདི་ལས་སྐྱིད་པོ་ཞིག་ཡོད་པ་མ་རེད། ལྷག་པར་དུ་དེང་སང་རྩེད་མོ་འདི་མ་ཤེས་ན་དགའ་ཉེ་གྲོགས་པོ་མཉམ་དུ་འཛོམས་སྐབས་ཁྱོད་གཡོག་པོ་བྱེད་པ་ལས་འོས་མེད’མིཅེས་ཟེར་བཞིན་ཇི་ལྟར་རྩེད་ཚུལ་མཛུབ་ཁྲིད་བྱས། སྐོར་བ་འགའ་འཁོར་རྗེས་དབང་རྡོར་གྱིས་ཀྱང་རོབ་ཙམ་ཤེས་པར་མ་ཟད། མ་བསམས་ས་ནས་དུས་ཚོད་གསུམ་ཙམ་ནང་སྒོར་སུམ་བརྒྱ་ལྷག་ཐོབ། ཁོའི་བསམ་པར་དེ་ནི་དངོས་གནས་དགོད་བྲོ་བ་ཞིག་ཡིན་ལ། རླུང་རྟ་རྒྱུགས་པོ་བྱུང་ན་ལས་ཀ་བྲེལ་བ་འཚབ་འཚུབ་བྱེད་པ་ལས་འདི་ཡག་པོ་འདུག་སྙམ་སྟེ་རང་དབང་མེད་པར་དེ་་44

ལ་སྤྲོ་བ་བླ་ལྷག་ཅིག་སྐྱེས་བྱུང་།དེ་ནས་བཟུང་དབང་རྡོར་ནི་ཁོ་ཚོའི་འབོད་མི་དགོས་པའི་རྒྱུན་གཏན་གྱི་སྦག་རོགས་ཤིག་ཏུ་གྱུར།དབང་རྡོར་ཉིན་རྒྱུན་སྦག་རོགས་ཚོའི་སར་རྩེད་མོ་རྩེ་བར་འགྲོ་སྐབས།སྔ་མོ་ནས་ཕྱིར་ལོག་རྒྱུའི་གྲ་སྒྲིག་བྱས་ནའང་། མཱ་ཅང་ལག་པས་རེག་པ་ན།ལག་མགོའི་ཆུ་ཚོད་འཁོར་ལོ་མིག་ལམ་དུ་མི་ཐོགས་པས་དུས་ཚོད་ག་འདྲར་བསླེབས་པ་རྩ་བ་ནས་བརྗེད་འདུག རྒྱན་པོ་མཚམས་བཞག་སྟེ་ལྷོད་ལྷོད་ངང་ཆབ་གསང་བྱེད་སྐབས་ཆུ་ཚོད་ལ་ལྟ་བའི་ཚེ་ད་གཟོད་ཁྱིམ་དུ་ལོག་རྒྱུ་དྲན་པ་དང་། གྲོད་པ་ལྟོགས་དྲགས་པའི་ཕྲུ་གུ་ཞིག་གིས་རང་ཉིད་ལ་བསྒུགས་ནས་ཡོད་པ་དྲན། ཨམ་ཕྲག་སྔོག་ཙམ་བྱེད་སྐབས་སྒོར་མོ་ཚང་མ་ཤོར་ཟིན་པས་འགྱོད་སེམས་དང་བཅས་ད་ནས་བཟུང་རྒྱན་པོ་མི་འཇོག་པའི་དམ་བཅའ་རྦབ་རྡོ་འདྲ་བ་རེ་བཞག ཁོས་སྒོར་མོ་ཡལ་ཐེངས་རེར་དམ་བཅའ་དེ་འདྲ་རེ་འཇོག་པ་དང་དམ་བཅའ་འཇོག་ཐེངས་རེར་ཐོག་མའི་ཉིན་འགའི་རིང་ལ་དམ་བཅའ་བརྟན་པོ་བསྲུངས་ཏེ། ལས་ཀ་གྲོལ་མ་ཐག་རྩེད་མོ་རྩེ་འདོད་ཀྱི་བསམ་བློ་ནན་པོ་བཅུན་ཏེ་དུས་ཐོག་ཏུ་ཁྱིམ་ལ་ལོག་ནས་བཟའ་བཏུང་གྲ་སྒྲིག་བྱས་ནས་བུ་རྣམ་རྒྱལ་ཕྱིར་ཡོང་བར་སྒུག ཡིན་ནའང་ཉིན་འགའི་རྗེས་སུ་བུ་དང་མཉམ་དུ་ནུབ་ཟས་བཟས་ཚར་རྗེས། ལས་ཀ་ཅི་ཡང་མེད་པས་དམ་བཅའ་རང་ཞིག་ཏུ་སོང་ནས་སླར་ཡང་གོམ་པའི་འདེགས་འཇོག་རང་དབང་མེད་པར་དབང་འདུས་ཀྱི་ཁྱིམ་དུ་ཐལ།རྣམ་རྒྱལ་ལ་མཚོན་ན་དེ་ཡང་དོན་སྡུག་པོ་ཞིག་མིན་ཏེ། ཨ་ཕ་རྩེད་མོ་རྩེ་45

བར་སོང་ན་རང་ཉིད་ཀྱང་མཉམ་དུ་འགྲོ་ཐུབ་པ་དང་དབང་འདུས་ཀྱི་ཁྱིམ་དུ་ཕྲུ་གུ་གཞན་དང་མཉམ་དུ་གློག་རྡུལ་རོལ་རྩེད་རྩེ་ཐུབ་ལ། ལྟོགས་ན་ཟས་དང་གཉིད་འདོད་ན་ཨ་ཕའི་རྒྱབ་ཏུ་ཉལ་རྗེས་མཐར་ཇི་ལྟར་ཁྱིམ་དུ་བསླེབས་པའང་ཤེས་ཀྱིན་མེད་པས་རྨོརྣམ་ཀུན་གྱི་འཚོ་བ་དང་མི་འདྲ་བའི་སྣང་བ་གང་ཡང་མེད།འོན་ཀྱང་ཚུལ་དེ་ཡང་ཡུན་རིང་མ་གནས་པར་བར་སྐབས་ཤིག་ནས་བཟུང་ཨ་ཕ་ལས་ཀ་གྲོལ་རྗེས་ཁྱིམ་ལ་དུས་ཐོག་ཏུ་ལོག་ཡོང་གི་མེད། དེ་ཡང་ཉིན་ཞིག་ནས་བཟུང་དེ་སྔ་ཨ་ཕ་རྒྱ་ནག་ནས་ཕྱིར་ཡོང་སྐབས་ཁོའི་སྐེ་ལ་འདོགས་བྱེད་གློག་རྡུལ་གྱི་ཆུ་ཚོད་ཅིག་ཉོས་ཡོང་བ་དེའི་ཁར་ད་ལྟ་ལྡེ་མིག་ཅིག་མང་དུ་སོང་ཞིང་།ཁྱིམ་དུ་ཡོང་ནའང་ཟ་མ་བཟོས་མེད་པས་ཨ་ཕས་ཁོ་ལ་དངུལ་སྤྲད་དེ་ཁྲོམ་ནས་ཉོསའི་ཟོ་ཞེས་བཤད། རྣམ་རྒྱལ་གྱིས་ཀྱང་ཟ་མ་ཉོས་ཏེ་འགྱིག་ཁུག་ནང་ལ་བཟུང་ནས་སློབ་གྲྭར་འགྲོ་བཞིན་ཡོད།ཉིན་ཞིག་གི་ཞོགས་པར་ཁྱིམ་ནས་ཐོན་ཏེ་སློབ་གྲྭར་འགྲོ་སྐབས་ཨ་ཕས་སྔར་རྒྱུན་ལྟར་དངུལ་སྤྲད། ཁོས་མཐོང་གའི་ཆུ་ཚོད་ལ་ལྟ་དུས་སློབ་ཐུན་ཚོགས་པར་ཆུ་ཚོད་ཕྱེད་ཀ་ཙམ་ཡོད་པས། སློབ་གྲྭ་དང་ཉེ་བའི་ཟ་ཁང་ཆུང་ཆུང་ཞིག་གི་ནང་འཛུལ་ཏེ་ཞབས་ཞུ་བར‘‘ཐུག་པ་དཀར་ཡོལ་གང་དགོསམི’ཞེས་བཤད།ཡོང་འབབ་གསོག་མཁན་ལ་ནམ་ཉིན་དང་སྔ་ཕྱི་མེད་ལ་མགྲོན་པོ་ལའང་གདམ་ཁ་མེད་ཅིང་། ཞོགས་པ་སྔ་བོ་དེ་འདྲ་ནས་〈ནུབ་ཕྱོགས་སུ་གནས་སྐོར་ལ་བསྐྱོད་པ་〉ཞེས་པའི་བོད་སྐད་བརྙན་འཕྲིན་འཁྲབ་ཚན་ལས‘‘སྤྲེལ་རྒྱལ་གྱིས་ལྷ་ཡུལ་དཀྲུགས་པ་’ཞེས་པ་དེ་སྟོན་བཞིན་ཡོད། དེ་སྔོན་ལེའུ་དེ་སྟོན་སྐབས་ཏག་ཏག་ཁོ་ཚོའི་གླིང་ལ་གློག་མེད་པ་དང་ཁེལ་པས་ལྟ་མ་ཐུབ། ཕྱི་ཉིན་ཞོགས་པར་46

སློབ་གྲོགས་ཚོས་གསོན་ཉམས་ལྡན་པའི་སྒོ་ནས་ལེའུ་དེའི་སྐོར་བཤད་སྐབས་རྣམ་རྒྱལ་ལ་ཕངས་སེམས་ཚད་མེད་སྐྱེས། ད་རེས་ཏག་ཏག་ལེའུ་དེ་སྟོན་པ་དང་ཁེལ་པས་ཁོས་འཁྲུག་ཆ་ཆེ་བའི་ལེའུ་དེ་ལས་སྐར་མ་ཉི་ཤུ་ཙམ་ཞིག་བལྟས་རྗེས་སློབ་ཐུན་དང་པོའི་རྗེས་ཟིན་སྙམ། འོན་ཀྱང་བལྟས་ཀྱིན་བལྟས་ཀྱིན་སུན་ཝུའུ་ཁུང་གི་རྫུ་འཕྲུལ་དང་མཉམ་དུ་ཁོའི་རྣམ་ཤེས་ཀྱང་ལྷ་ཡུལ་དཀྲུག་པར་སོང་བས་ཞབས་ཞུ་མས་དཀར་ཡོལ་མདུན་དུ་བཞག་པ་ཡང་མ་ཚོར། ཆུ་ཚོད་གཅིག་ཙམ་འགོར་རྗེས་ཞབས་ཞུ་མསཕམགྲོན་པོ་ཆུང་ཆུང་ལགས། ཁྱོད་ཀྱི་ཟ་མ་གྲང་གི་འདུག་་ཅེས་བཤད་པས། ཁོ་གཞི་ནས་གཉིད་ལས་སད་དེ་བྲང་ཁའི་ཆུ་ཚོད་ལ་བལྟས་པ་ན་སློབ་གྲྭ་ཚོགས་ཟིན་པར་མ་ཟད་ཐུན་གཉིས་པ་ཡང་ཚོགས་ཟིན་ཡོད་པས་ཁོ་ཧོབ་ཏུ་ཡར་ལངས་ནས་རྒྱུགས་འགྲོ་བའི་ཚེ་ཇ་ཞུ་བུ་མོ་དེས་ལག་གི་ཇ་དམ་ཡང་འཇོག་ཁོམ་མ་བྱུང་བར་རྗེས་འདེད་བཞིན‘‘ཝ་ཡེ། ཁྱོད་ཀྱིས་ཇ་རིན་མ་སྤྲད་པར་གང་དུ་འགྲོ་བ་ཡིན་ནམ། ཕྱོགས་སྤང་ནི་ཕྱོགས་སྤང་(ཕྱོགས་ནས་ཡུལ་གྱར་འོངས་པའི་སྤྲང་པོའི་དོན་)རང་རེད’’ཅེས་སྡིགས་པས་ཁོས་བུད་མེདདེར་འགྲེལ་བཤད་རྒྱག་ཁོམ་མེད་པར་སྒོར་མོ་གཉིས་པོ་དེ་ཨམ་ཕྲག་ནས་བཏོན་ཏེ་དེའི་ཕྱོགས་སུ་གཡུགས། བུད་མེད་དེས་སྒོར་མོ་གཉིས་པོ་དེ་ཐང་ནས་སྒྲུག་བཞིན་ད་དུང་ཁོའི་རྗེས་ནས་རྫོགས་རྒྱུ་མེད་པ་ཞིག་བཤད་བཞིན་ཡོད་ཀྱང་ཁོས་གསལ་བོ་ག་ལ་ཐོས། དེ་ཉིན་ཁོ་འཕྱི་འབྱོར་ཐེངས་དང་པོ་ཡིན་པས་དབུགས་ཧལ་བཞིན་སློབ་ཁང་གི་སྒོ་ཁ་ནས‘‘སྙན་སེང་ཞུ་་ཞེས་ཐེངས་འགར་བོསཁྱང་སྐད་ཆུང་བས། ཁ་ཡ་བྱེད་མཁན་མ་བྱུང་བར་ཆུ་ཚོད་ཕྱེད་ཙམ་ལ་སློབ་ཁང་གི་ཕྱི་རུ་དོན་མེད་དུ་འདུག་དགོས་བྱུང་།47

སློབ་ཐུན་གྲོལ་པའི་ཅོང་བརྡ་གྲགས་པ་དང་སློབ་ཁང་ནས་སློབ་ཕྲུག་རྣམས་སྐད་ཅོར་དང་བཅས་ཏེ་ཕྱིར་ཐོན། སློབ་ཕྲུག་ཁ་ཤས་ཀྱིས་རྣམ་རྒྱལ་ལ་བལྟསཏེ་མཛུབ་མོས་གདོང་ལ་བྲད་བྲད་བྱས་ནས‘‘འོ་ལད་’ཅེས་ངོ་ཚ་ཕབ།དེའི་ཁར་སྟབས་མ་འགྲིག་པ་ཞིག་ལ་དེ་ཉིན་ཏག་ཏག་ལ་སློབ་མ་བཟུང་བ་དམ་དྲག་ཆེ་ལ་སྐུ་རླུང་ལང་ལ་ཁད་པའི་རྒྱ་ཡིག་རྒན་ལགས་ཀྱི་སློབ་ཚན་དང་ཁེལ་པས། དགེ་རྒན་གྱིས་ཞལ་རས་ནག་པོ་བསྟན་དེ་ཁོ་གཞུང་དོན་ཁང་དུ་ཁྲིད་ནས། འཕྱི་འབྱོར་ཐེབས་དགོས་པའི་རྒྱུ་མཚན་དྲིས། ཁོས་དགེ་རྒན་སྐུ་རླུང་བཞེངས་པ་མཐོང་བས་དགེ་རྒན་ལ་དོན་དག་ངོ་མ་དྲང་མོར་བཤད་མི་ནུས་ལ་རྫུན་དེ་བས་བཤད་མི་ནུས་པས། ལག་པ་གཉིས་པོས་མགོ་བོ་འཕུར་གྱིན་འདུག་པ་ལས་ལན་གང་ཡང་མ་བཏབ། དགེ་རྒན་ཐབས་ཟད་དེ་རྗེས་སུ་འཕྱི་འབྱོར་མི་བྱེད་པ་ཁས་ལེན་དུ་བཅུག་རྗེས་ཁོ་ཕྱིར་འཛིན་གྲྭའི་ནང་ལོག་ཏུ་བཅུག རྣམ་རྒྱལ་དེ་ཉིན་སློབ་ཕྲུག་ཚོའི་ཁྲོད་དུ་ངོ་ཚ་ཉོས་པས་ཁོའི་སེམས་ལ་ད་རེས་མ་གཏོགས་འཕྱི་འབྱོར་མི་འོང་བ་བྱ་རྒྱུའི་དམ་བཅའ་བཞག་སྟེ། ཁྱིམ་དུ་བསླེབས་རྗེས་དེ་རིང་གི་གནས་ཚུལ་མཐའ་དག་གཅིག་ཀྱང་མ་ལུས་པར་ཨ་ཕར་བཤད་བསམས། ཡིན་ནའང་སེམས་ཕམ་པ་ཞིག་ལ་ཨ་ཕ་སྔར་བཞིན་རྒྱན་པོ་འཇོག་པར་སོང་ནས་ད་རུང་ཕྱིར་མ་ཡོང་བས་སེམས་སྐྱོ་ནས་རང་ཉིད་གཅིག་པུ་ངུས་ཏེ་བསྡད། འོན་ཀྱང་གནས་ཚུལ་དེ་ཨ་ཕར་མ་བཤད་ན་བློ་མི་བདེ་བས་རྣམ་ཀུན་བཞིན་མ་ཉལ་པར་ཨ་ཕར་སྒུག མཚན་མོ་ཆུ་ཚོད་བཅུ་གཉིས་པ་ཙམ་ལ་ཨ་ཕ་ད་གཟོད་ཕྱིར་ལོག་ནས་རྣམ་རྒྱལ་ལ་ཁྱོད་ད་དུང་མ་ཉལ་པར་ག་རེ་བྱེད་ཀྱིན་ཡོད་དམ་ཞེས་དམོད་མོ་བྱས་པ་ན། རྣམ་རྒྱལ་གྱིས་དེ་རིང་བྱུང་བའི་48

གནས་ཚུལ་རྣམས་ཇི་མ་ཇི་བཞིན་ཨ་ཕར་བཤད། བསམ་ཡུལ་འདས་པ་ཞིག་ལ་ཨ་ཕས་རྒྱན་པོ་ཤོར་པའི་སྐབས་དང་ཁེལ་པས། ཁོ་ལ་གཤེ་གཤེ་དྲག་པོ་ཞིག་བཏང་སྟེ་སང་ཉིན་ནས་བཟུང་རྣམ་རྒྱལ་གྱི་ཞོགས་ཟས་ལ་ཁྲོམ་ནས་བག་ལེབ་ཉོ་རྒྱུ་བྱས། ཞོགས་ཟས་དེ་ལྟར་ཐག་གཅོད་བྱས་ཀྱང་ཉིན་གུང་གི་ཟ་མ་མང་ཆེ་བ་སྔར་བཞིན་ཁྲོམ་ནས་ཟ་དགོས་པས། རྣམ་རྒྱལ་གྱི་དམ་བཅའི་རྡོ་རྗེ་ཡང་ཉིན་རེ་བཞིན་ཐོར་ཏེ་མཐར་རང་ཞིག་ཏུ་སོང་ནས་འཕྱི་འབྱོར་ཡང་ཇེ་མང་དུ་གྱུར།ལྷག་པ་མཚོ་མོས་ཀྱང་དུས་ཚོད་ངེས་མེད་ཐོག་སྐབས་འགར་སློབ་གྲྭའི་སྒོ་འགྲམ་དུ་བསྒུགས་ནས་མ་བུ་ཁ་བྲལ་གྱི་སྡུག་བསྔལ་བཤད་ཅིང་། རྣམ་རྒྱལ་ལ་རྩེད་ཆས་སོགས་གང་འདོད་དུ་ཉོ་བར་མ་ཟད། ད་དུང་ཨ་ཕས་བྱམས་པོ་ཡོད་མེད་སྐོར་གྱི་འདྲི་ཚིག་མང་བོ་དྲིས་ནའང་རྣམ་རྒྱལ་གྱིས་ལན་ཡག་པོ་ཞིག་མི་འདེབས། ལྷག་པ་མཚོ་མོས་དབང་རྡོར་གྱི་ད་ལྟའི་བྱ་སྤྱོད་སྐོར་གོ་ཐོས་ཕྲན་ཙམ་ཡོད་པས། བུ་ལ་སྙིང་རེ་རྗེ་སྙམ་ནས་རྣམ་རྒྱལ་ལ་ཉིན་གུང་གི་ཟ་མ་ཨ་མའི་ལས་ཁུངས་སུ་ཟ་བར་ཤོག་ཅེས་ཟེར་བ་དང་། ཡང་སྐབས་འགར་ཁྲོམ་གྱི་ཟ་ཁང་དུ་ཁྲིད་དེ་གང་འདོད་ཟ་རུ་བཅུག་ནའང་། དེས་རྣམ་རྒྱལ་གྱི་སེམས་ལ་དྲོ་སྐྱིད་ཀྱི་སྣང་བ་གང་ཡང་སྦྱིན་མི་ཐུབ། རྣམ་རྒྱལ་གྱི་ན་ཚོད་ཆེ་རུ་འགྲོ་བ་དང་བསྟུན་ནས་ཨ་མ་མཐོང་ན་ཁོང་ཁྲོ་ལངས་པ་དང་ཨ་མའི་སར་འགྲོ་འདོད་མེད་པར་མ་ཟད། ཁོའི་དེ་སྔའི་རྩེད་གྲོགས་ཏེ་སྙན་གྲགས་ཞེས་པ་དེ་བས་ཀྱང་མཐོང་མི་འདོད་པར་གྱུར་པས་ཨ་མ་སློབ་གྲྭའི་སྒོ་ཁར་བསྒུགས་ཡོད་པ་མཐོང་ཚེ་རྒྱང་ནས་གཡོལ་གང་ཐུབ་བྱེད།རྣམ་རྒྱལ་གྱི་སེམས་ལ་རང་ཉིད་ལ་ཕྲུ་གུ་གཞན་ལྟར་ཕ་མ་ཉིས་འཛོམས་ཀྱི་49

བདེ་སྐྱིད་མེད་དེ། སློབ་གྲྭ་གྲོལ་ནས་ཁྱིམ་དུ་འབྱོར་སྐབས་རྟག་པར་མདུན་ནས་བསུ་བ་བྱེད་མཁན་ནི་རྒྱ་སྒོར་དཔྱངས་པའི་སྒོ་ལྕགས་དེ་ཡིན་པ་དང་ཁྱིམ་གྱི་འདུག་རོགས་ནི་ཁྱི་སྒྲོལ་མ་གཅིག་པུ་ལས་མེད། ཟ་མ་ནི་བག་ལེབ་སྐམ་པོའམ་ཡང་ན་ཉིན་ཤས་རིང་ལ་ཡང་བསྐོར་བསྐྱར་བསྐོར་གྱིས་བསྲོས་པའི་འབྲས་ལྷག་དང་ཚལ་ལྷག་དེ་ལས་མ་འདས་པས། དེའི་བྲོ་བ་ལ་ཞེན་ལོག་ནས་ཁྲོམ་གྱི་བྲོ་སྨན་སྣ་ཚོགས་འཛོམས་པའི་ཐུག་པ་དྲན་པར་མ་ཟད། ད་དུང་སྐབས་འགར་ཨ་མས་ཁོ་ལ་སྒོར་མོ་འགའ་རེ་བྱིན་ནས་རྒྱ་མིའི་ཟ་ཁང་ནང་སོང་སྟེ། ཅོ་ཙི་ཞིམ་པོ་དཀར་ཡོལ་གང་དོ་རེ་ཟ་རྒྱུ་ཡོད་ལ་ཕོར་བའང་བཀྲུ་མི་དགོས་པར་མ་ཟད།མིག་གིས་ལྟད་མོ་ལོངས་སྤྱོད་བྱ་རྒྱུ་མང་བོའང་ཡོད་པས་ཁྲོམ་ལམ་གྱི་ཟ་ཁང་དེ་དག་ཁྱིམ་ལས་ཀྱང་སྐྱིད་པའི་སྣང་བ་འཆར་གྱིན་ཡོད།ལྔཔ།རྣམ་རྒྱལ་གྱིས་ཞོགས་པ་མང་ཆེ་བར་ཞོགས་ཟས་མ་བཟས་པར་སློབ་གྲྭར་འགྲོ་བཞིན་ཡོད། དགེ་རྒན་གྱིས་ཁ་སང་བཀོད་སྒྲིག་བྱས་པའི་སྦྱོང་ཚན་བསྡུ་སྐབས་ཁོ་ལ་སྤྲོད་རྒྱུ་མེད། སློབ་ཐུན་གཉིས་ཀྱི་རྗེས་སུ་གྲོད་པ་ལྟོགས་ནས་བཟོད་དཀའ་བར་གྱུར་ནས་ཐུན་གྲོལ་མ་ཐག་རྒྱུས་ཆེ་བའི་སྲང་ལམ་ཀྱག་ཀྱོག་དེ་དག་བརྒྱུད་དེ། ཟ་ཁང་ཆུང་ཆུང་ཞིག་གི་ནང་དུ་འཛུལ་ནས་ཞབས་ཞུ་བར་སྐད་མགོ་མཐོན་པོས‘‘ཐུག་པ་དཀར་ཡོལ་གངརི་ཞེས་པའི་ཁ་བྱང་དུ་སོང་བའི་ཟས་འབོད་དེ་བྱས་རྗེས། ཐུག་པ་ག་དུས་འཁྱེར་ཡོང་མིན་ལ་སྣང་འཇོག་གང་ཡང་མི་བྱེད་པར་མིག་གཉིས་བརྙན་ཕབ་ལ་ངང་གིས་ཅེར་ནས་འདུག ཇ་ཁང་50

དང་ཟ་ཁང་གང་ཡིན་ནའང་བོད་སྐད་དུ་བསྒྱུར་བའི་སུན་ཝུའུ་ཁུང་དང་།ཅང་ཙི་ཡ། ཝུའུ་སུང་སོགས་དང་། དེ་མིན་འཁྲུག་ཆ་དོད་པའི་དྲག་འཛིང་།ཐ་ན་ཕྱི་རྒྱལ་སྐད་འགྱུར་མེད་པའི་དྲག་འཐབ་སོགས་ལྟད་མོ་གང་མང་ཡོད།རྣམ་རྒྱལ་ལའང་གདམ་ཁ་གང་ཡང་མེད་པར་ཅི་ཙམ་བལྟས་ཀྱང་ངོམས་པ་མེད་པས། ཞབས་ཞུ་མས་ཐུག་པ་མདུན་དུ་བཞག་ནའང་ཁོས་བརྙན་ཕབ་ལ་བལྟས་ནས་འདུག་པ་ལས་ཐུག་པ་བཏུང་རྒྱུ་གཞི་ནས་བརྗེད་འདུག ཟ་ཁང་དང་ཇ་ཁང་དེ་རིགས་ཀྱི་ནང་དུ་འགྲོ་མཁན་མང་ཆེ་བ་ནི་སྤྲང་ཕྲུག་དང་། གྲོང་གསེབ་པའི་འགྲུལ་པ་འགའ་རེ་དང་། རྒྱང་རིང་གི་འགྲུལ་པ་འགའ་རེ་བཅས་ཡིན་ལ།རང་ཉིད་དང་འདྲ་བའི་སློབ་ཕྲུག་ཀྱང་རྒྱུན་དུ་མཐོང་རྒྱུ་ཡོད། ཁོ་དང་ཐོག་དེར་སོང་སྐབས་དེའི་ནང་དུ་ཚི་དྲི་དང་། རྐང་དྲེག་གི་དྲི། དེ་མིན་འདི་ཞེས་བཤད་མི་ཤེས་པའི་དྲི་མ་མང་བོ་ཞིག་མཉམ་དུ་འདུས་ནས་སྣ་ཁུང་ལ་ཚ་ཤར་རྒྱག་པ་དང་སྐྱུག་མེར་ལངས་ཀྱི་ཡོད་པས་ཁོ་ཟུར་ཞིག་ཏུ་གཡོལ་ནས་སྡོད་པ་རེད། དུས་ཡུན་རིང་བོ་འགོར་རྗེས་དྲི་དང་སྣ་གཉིས་ཡོངས་སུ་འདྲིས་ནས་དེ་འདྲའི་དྲི་ལའང་གོམས་པར་གྱུར་པས། ཁོའང་མི་གཞན་དང་མཉམ་དུ་ལྟད་མོའི་དབྱིངས་སུ་འཕགས་ནས་སྡོད་ཀྱི་ཡོད། སྦྱོང་ཚན་ལེགས་གྲུབ་མ་བྱས་པའི་སློབ་མ་དག་ལ་དགེ་རྒན་གྱིས་བཀོད་སྒྲིག་བྱས་པའི་སྦྱོང་ཚན་གྱི་ལྡབ་ལྔ་དང་ཡང་ན་བཅུ་འབྲི་དགོས་ཞེས་ཆད་པ་བཅད་མོད། རྣམ་རྒྱལ་ནི་སྔ་དྲོ་སློབ་གྲྭར་ཡོད་ན་ཕྱི་དྲོ་མེད་པ་དང་དེ་རིང་ཡོང་ན་སང་ཉིན་མི་ཡོང་བས་དགེ་རྒན་ཡང་འུ་ཐུག་ནས་ཅི་བྱ་གཏོལ་མེད་ཀྱི་རྣམ་པ་སྟོན་པར་བྱེད།གཟའ་ཟླ་བའི་ཕྱི་དྲོ་ཞིག་ལ་འཛིན་གྲྭའི་ཀྲུའུ་རིན་རྒན་ལགས་ཀྱིས་སློབ་མ་51

འགའ་མངགས་ནས་ཁོ་སྲུང་དུ་བཅུག་ནས་འཛིན་ཚོགས་ལ་ཨུ་ཚུགས་ཀྱིས་ཞུགས་སུ་བཅུག འཛིན་ཚོགས་ཀྱི་ནང་དོན་ནི་ད་ལྟའི་བར་ཁོ་ལ་སློབ་གསོ་ཐེངས་མང་བཏང་ཡང་ཕན་ཐོགས་མ་བྱུང་བས། ད་ཐེངས་དགེ་སློབ་ཟུང་དུ་འབྲེལ་ནས་སློབ་གསོ་ཡག་པོ་ཞིག་བྱ་སྙམ་པ་དེ་རེད། འཛིན་གྲྭའི་ཀྲུའུ་རིན་རྒན་ལགས་ཀྱིས་ཁོར་གཤེ་གཤེ་དང་སྡིགས་མོ་མ་བྱས་པར་ངག་འཇམ་པོས‘‘རྣམ་རྒྱལ་ནི་གཞི་ནས་ཕྲུ་གུ་ངན་པ་ཞིག་མིན་པས། ངའི་སེམས་ལ་ཁྱོད་ཀྱིས་ད་ནས་བཟུང་སྐྱོན་ཆ་དེ་དག་ཚང་མ་སྤངས་ན་ཁྱོད་ཀྱི་ཕ་མ་དང་དགེ་རྒན་ཚང་མ་བློ་བདེ་མོ་ཡོང་བར་མ་ཟད། ང་ཚོའི་འཛིན་གྲྭར་ཡང་སྐོར་སྐྱོད་དར་དམར་འཐོབ་པའི་རེ་བ་ཤིན་ཏུ་ཆེན་པོ་ཡོད། སེམས་པ་མ་ཕམ་པར་འབད་པ་བྱེད་དགོས’་ཞེས་གསུངས་པ་དང་མཉམ་དུ་སློབ་ཕྲུག་ཚོས་ཀྱང་མཛའ་མཐུན་གྱི་ལག་གཉིས་བརྐྱངས་ཏེ་རྣམ་རྒྱལ་ལ་ཕན་པའི་ཁ་ཏ་མང་བོ་བྱས་པས། ཁོ་སེམས་འགུལ་ཐེབས་ནས་དགེ་སློབ་ཚང་མའི་མདུན་དུ་རྗེས་སུ་འཛིན་གྲྭ་དང་དགེ་རྒན་གྱི་ཞལ་རས་ལ་སྤྱོད་ངན་དྲི་མའི་ནག་ནོག་མི་འབྱུག་པའི་དམ་བཅའ་བཞགདམ་བཅའ་འཇོག་ཐེངས་རེར་ཁོ་ཡང་ཕྲུ་གུ་བཟང་བོ་ཞིག་བྱ་རྒྱུའི་སེམས་ཤུགས་ཆེན་པོ་སྐྱེས་ནས། ཕྱི་ཉིན་སྔ་མོ་ནས་སློབ་གྲྭར་འགྲོ་བ་དང་སྦྱོང་ཚན་ཡང་དགེ་རྒན་གྱི་བཀོད་སྒྲིག་ལྟར་འབྲི་བཞིན་ཡོད། ཡིན་ནའང་བྱ་སྤྱོད་ངན་པ་དེའི་བག་ཆགས་ནི་ཧ་ཅང་ཟབ་པ་དང་ཟ་མའང་སྔར་བཞིན་ཁྲོམ་ནས་ཟ་དགོས་པས། ཟ་ཁང་དུ་འཛུལ་རྗེས་ལྟད་མོ་དེ་དག་ལས་གཡོལ་ཐབས་མེད་པ་དང་ལྟད་མོའི་མགོ་བལྟས་རྗེས་མཇུག་དེ་མ་མཐོང་ན་བློ་མི་བདེ། ལྟད་མོའི་མཇུག་བལྟས་ཚར་ནས་ཆུ་ཚོད་ལ་བལྟ་སྐབས་སླར་ཡང་སློབ་ཚན་གཅིག་གཉིས་རེའི་52

རྗེས་སུ་ལུས་པས། འཛིན་གྲྭར་འགྲོ་མི་ཕོད་ལ་ཁྱིམ་དུ་ལོག་ན་ད་རུང་ཅུང་སྔ་བས་དེ་གར་མུ་མཐུད་དུ་བསྡད་པ་རེད། རྣམ་རྒྱལ་གྱི་འཕྱི་འབྱོར་དང་སློབ་བྱོལ་ནི་འཛིན་གྲྭ་ཕར་ཞོག་ཐ་ན་སློབ་གྲྭའི་ནང་དུའང་མིང་གྲགས་ཆེ་བས་དགེ་རྒན་གྱི་སྔར་གྱི་ངང་རྒྱུད་འཇམ་པོའི་སློབ་གསོ་ནི་ད་ལྟ་གཤེ་གཤེ་དང་སྡིགས་མོར་གྱུར། སློབ་གྲོགས་ཚོས་ཀྱང་རྣམ་རྒྱལ་གྱིས་འཛིན་གྲྭའི་ཞབས་འདྲེན་བྱས་པ་མིན་ཚེ་ང་ཚོའི་འཛིན་གྲྭར་སྐོར་སྐྱོད་དར་དམར་ཐོབ་ཡོད་པ་ཁོ་ཐག་ཡིན་ཞེས་ཁ་རྡུང་བཏང་།འོནསྐྲུང་དགེ་རྒན་གྱིས་གཤེ་གཤེ་གཏོང་བ་ནི་རྣམ་རྒྱལ་ལ་མཚོན་ན་ལྕེ་སྣར་ཙམ་དང་མགོ་བོ་འཕུར་འཕུར་བྱེད་པ་ལས་སེམས་ཀྱི་གཏིང་ནས་དོ་སྣང་གཏན་ནས་མི་བྱེད་པ་དང་། སློབ་གྲོགས་ཚོས་སྡིགས་མོ་བྱེད་པ་ལའང་མ་མོས་པའི་ཚུལ་གྱིས་ལྐོག་ཏུ་མིག་ལོག་ལྟ་བར་བྱེད།དགེ་རྒན་ནི་སེམས་ཀྱིས་མ་བཟོད་པར་རྣམ་རྒྱལ་གྱི་ཁྱིམ་དང་ཐག་ཉེ་ན་བསྡད་ཡོད་པའི་འཛིན་གྲྭའི་གྲྭ་དཔོན་བསྟན་འཛིན་ལ་ཞོགས་པ་དང་ཉིན་གུང་སློབ་གྲྭར་ཡོང་སྐབས། ངེས་པར་དུ་རྣམ་རྒྱལ་ཁྲིད་ཡོང་དགོས་པའི་བཀོད་སྒྲིག་བྱས་ཀྱང་རྣམ་རྒྱལ་གྱིས་ལམ་བར་ནས་ཁ་གཡར་ཏེ་བྲོས་འགྲོ། དེའི་རྗེས་སུ་དགེ་རྒན་ཐབས་ཟད་དེ་རྣམ་རྒྱལ་ལ་ཁྱིམ་བདག་ཁྲིད་ཡོང་དགོས་པའི་བླང་བྱ་ཐེངས་མང་བཏོན་ཡང་གཏན་ནས་ཁྲིད་ཡོང་རྒྱུ་མེད་པས། མཐར་བསྟན་འཛིན་ལ་རྣམ་རྒྱལ་གྱི་ཁྱིམ་བདག་ཁྲིད་དེ་ཡོང་དགོས་ཞེས་བཤད། ཉིན་དེར་བསྟན་འཛིན་གྱིས་རྣམ་རྒྱལ་ཚང་གི་སྒོ་ཁ་ནས་དབང་རྡོར་བོས་པ་དེ་དབང་རྡོར་གྱིས་མ་ཐོས་གོང་རྣམ་རྒྱལ་གྱིས་ཐོས་པས། ཁོ་ལམ་སང་ཕྱིར་ཐོན་ཡོང་ནས་53

བསྟན་འཛིན་ཁུག་ཀྱོག་ཅིག་ཏུ་འཐེན་ནས‘‘ཇོ་ཇོ་བསྟན་འཛིན་སྐུ་མཁྱེན། ད་རེས་ཁྱོད་ཀྱིས་ངའི་པཱ་ལགས་ལ་མ་བཤད་ན་ཅི་འདྲ་རེད། གལ་ཏེ་ཨ་ཕས་ཤེས་ན་ང་ལས་སླ་བོར་འཇོག་གི་མ་རེད། སང་ཉིན་ནས་བཟུང་ངས་དངོས་འབྲེལ་་ཡག་པོ་བྱས་ཏེ་ཡོང་ཆོག’’ཅེས་ཞུ་བ་ཡང་ཡང་བྱས་ཤིང་ཨུ་ཚུགས་བྱས་ཏེ་བསྟན་འཛིན་ཕྱིར་ལོག་ཏུ་བཅུགདེ་ལྟར་ཉིན་ཁ་ཤས་ལ་བསྟན་འཛིན་སྒོ་ཁར་བསླེབས་མ་ཐག་ཏུ་རྣ་ཅོག་ཀྲོང་ངེར་བསླངས་འདུག་པའི་རྣམ་རྒྱལ་མྱུར་དུ་སྒོར་ཐོན་ནས། ཐབས་མཁས་ཀྱིས་ཁོའི་ཕ་དང་ཐུག་ཏུ་མ་བཅུག་པས་བསྟན་འཛིན་ཡང་འུ་ཐུག་ནས་སླར་ཡང་སྐད་གཏོང་བར་མ་ཡོང་བས་རྣམ་རྒྱལ་དེ་བས་རང་དབང་ཆེ་རུ་སོང་།རྣམ་རྒྱལ་ནི་སྔར་བཞིན་རང་འདོད་ཀྱིས་བརྙན་ཕབ་ལ་བལྟ་རུ་འགྲོ་བཞིན་ཡོད། ཇ་ཁང་དང་ཟ་ཁང་དེ་རིགས་ནང་དུ་སློབ་གྲྭ་གཞན་གྱི་ཁོ་དང་འདྲ་བའི་སློབ་ཕྲུག་འགའ་རེ་ཡང་ཡོད་པས། རྣམ་རྒྱལ་ཀྱང་དེ་ཚོ་དང་མཉམ་གཅིག་ཏུ་འགྲོ་བཞིན་ཡོད་ནའང་དེ་རིང་འདི་དང་སང་ཉིན་དེ་ཡིན་པ་ལས།ཁོ་ལ་ད་དུང་ཁོའི་འཁྱམ་རོགས་འདི་ཡིན་དང་དེ་མིན་ཟེར་བ་ཞིག་གཏན་ཁེལ་བྱས་མེད་ལ་གྲོགས་པོ་ཡང་འདི་ཡིན་ཞེས་པ་ཞིག་མེད། སྐབས་རེ་ཐུག་རིན་སྤྲོད་རྒྱུ་མེད་ཚེ་ཁོ་ཨ་ཕའི་ངོ་ཤེས་ཀྱི་མདུན་དུ་སོང་ནས་གཡོ་སྒྱུས་སྒོར་ཙག་ཙིག་རེ་སློང་བ་དང་ཁོ་ཚོས་ཀྱང་དབང་རྡོར་གྱི་ངོ་ལ་བལྟས་ནས་སྟེར་རྐྱང་བྱེད་པ་ལས་གང་མཁོ་དང་ཅི་བྱ་ཞེས་འདྲི་མཁན་གཅིག་ཀྱང་མེད། དེ་ནས་བཟུང་ཁོ་ལ་སྒོར་མོ་མེད་པར་གཏན་ནས་སེམས་ཁྲལ་བྱེད་མི་དགོས་པར་གྱུར། རྣམ་རྒྱལ་སློབ་གྲྭར་སྔ་དྲོ་ཡོང་ན་ཕྱི་དྲོ་མི་ཡོང་བ་དང་དེ་རིང་ཡོང་ན་སང་ཉིན་མི་ཡོང་བའི་54

གྲངས་ཀ་མང་ནས་མང་དུ་འགྲོ་བཞིན་ཡོད་པས། འཛིན་གྲྭའི་ཀྲུའུ་རིན་བསམ་སྐྱིད་ལགས་རྣམ་རྒྱལ་གྱི་ཨ་ཕ་བཙལ་བར་ཁོ་ཚང་ལ་ཐེངས་འགར་སོང་ཡང་།མོར་བསུ་བ་བྱེད་མཁན་ནི་སྒོ་ལེབ་ངོས་སུ་དཔྱངས་འདུག་པའི་སྒོ་ལྕགས་དང་ཁྱི་སྒྲོལ་མའི་ཟུག་སྒྲ་མ་གཏོགས་མེད་པས་མཐར་དབང་རྡོར་གྱི་ལས་ཁུངས་སུ་མི་འགྲོ་ཀ་མེད་བྱུང་།དྲུག་པ།ཉིན་ཞིག་ལ་དགེ་རྒན་བསམ་སྐྱིད་ལགས་ཀྱིས་སློབ་ཚན་མེད་པའི་སྐབས་ཤིག་དང་བསྟུན་ཏེ་དབང་རྡོར་གྱི་ལས་ཁུངས་ལ་འཚོལ་བར་སོང་། ལས་ཁུངས་ཀྱི་སྒོ་སྲུང་པར་གར་སོང་གང་ཡོད་ཀྱི་གཏམ་དྲིས་པ་ན་སྒོ་སྲུང་སྤོ་བོ་དེས‘‘དེ་རིང་ཕྱི་དྲོ་ལས་ཀ་མེད་པས་ཅུས་ཀྲང་ལགས་སྐུ་རྩེད་གནང་གི་ཡོད་པ་འདྲ།ཁྱེད་ལ་སྐུ་དོན་ཡོད་ན་སང་ཉིན་སྔ་དྲོ་ཕེབས་རོགསརི’ཞེས་ལན་པ་བསློགས།སྐབས་དེར་བསམ་སྐྱིད་ཀྱིས་རང་ཉིད་སློབ་གྲྭའི་དགེ་རྒན་ཡིན་ལུགས་དང་ངེས་པར་དུ་དབང་རྡོར་ལགས་ཐུག་དགོས་ལུགས་སོགས་རྒྱུ་མཚན་མང་བོ་བཤད་པས་སྤོ་བོ་དེ་ད་གཟོད་དབང་རྡོར་འབོད་པར་སོང་།དབང་རྡོར་ནི་ད་ལྟ་རང་གི་སྦག་རོགས་འགའ་དང་མཉམ་པོར་དུ་སྨུག་གི་ཁྲོད་ནས་ཕན་ཚུན་གྱི་གདོང་གི་རྣམ་འགྱུར་ལ་བལྟས་ཏེ་རང་གི་ཁོག་རྩིས་རྒྱག་གིན་ཡོད་པའི་སྒང་ཡིན་པས་གཞན་གྱིས་འབོད་ཀྱིན་ཡོད་ཟེར་བ་ཐོས་མ་ཐག་ཏུ་ཅུང་ཁྲོས་ནས་ཡུད་ཙམ་སྒྲུག་དགོས་ཞེས་ལན་བཏབ། སྒོ་སྲུང་སྤོ་བོ་དེས་ཁྱོད་ཀྱི་བུའི་དགེ་རྒན་ཡིན་ཟེར་ཞེས་པ་ན་ཁོ་ཧོབ་སྟེ་ཡར་ལངས་ནས་སྒོར་བུད།55

སྒོ་ཁ་རུ་སྒུག་འདུག་པའི་དགེ་རྒན་བསམ་སྐྱིད་ལགས་མཐོང་འཕྲལ་དབང་རྡོར་གྱིས་མགོ་བོ་འཕུར་འཕུར་བྱེད་བཞིན‘‘དེ་རིང་ཕྱི་དྲོ་ཁོམ་པ་ཅུང་ཡོད་པས་གྲོགས་པོ་འགའ་དང་རྩེད་མོ་འཁྱུག་ཙམ་རྩེ་བ་ཡིན་’ཞེས་ཚུར་མ་དྲིས་ཀྱང་རྒྱུན་དུ་དེ་ལྟར་མིན་ཚུལ་དག་སེལ་བྱས།དགེ་རྒན་བསམ་སྐྱིད་ཀྱིས་འཛུམ་ཙམ་ལས་སྣང་འཇོག་མ་བྱས་པའི་ཚུལ་གྱིས‘‘ཅུས་ཀྲང་ལགས། དེ་རིང་ངས་ཁྱེད་བཙལ་བ་ནི་རྣམ་རྒྱལ་གྱི་དོན་ཡིན།ཁ་སྔོན་ངས་རྣམ་རྒྱལ་ལ་ཐེངས་འགར་སློབ་གྲྭར་ཐེངས་ཤིག་ཕེབས་རོགས་ཞེས་སྐད་བཏང་མོད། ཡིན་ནའང་ཁྱེད་རང་ཕྱག་ལས་བྲེལ་བ་ཆེ་བས་ཐེངས་གཅིག་ཀྱང་ཕེབས་མ་བྱུང་། རྗེས་སུ་ངས་ཡང་འཛིན་གྲྭ་གཅིག་པའི་སློབ་ཕྲུག་བསྟན་འཛིན་མངགས་ཀྱང་གོ་མ་ཆོད་རྐྱེན་དེ་རིང་ང་རང་ཉིད་ཡོང ’’དགེ་རྒན་བསམ་སྐྱིད་ལགས་ཀྱི་སྐད་ཆའི་མཇུག་མ་རྫོགས་གོང་དབང་རྡོར་གྱིས་ཧང་སང་སང་ངང‘‘ཨ་ཙི་དགེ་རྒན་ལགས། ང་ལ་བུས་དེའི་སྐོར་གང་ཡང་བཤད་མ་མྱོང་། ག་རེ། དགེ་རྒན་ལགས། ཁོས་ལས་ཀ་ངན་པ་འདྲ་ལས་པ་མ་རེད་དམ་་ཞེས་སྔངས་འཚབ་ཀྱིས་དྲིས།དེར་བསམ་སྐྱིད་ཡ་མཚན་སྐྱེས་ཏེ‘‘དེས་ན་རྣམ་རྒྱལ་གྱིས་ཁྱེད་ལ་ཅི་ཡང་བཤད་མ་མྱོང་ངམ’’ཞེས་དྲིས་པར། ཁོས་མགོ་བོ་འཕྲེད་དུ་གཡུག་གཡུག་འགའ་བྱས་ནས‘‘ངོ་མ། ཅི་ཡང་བཤད་མ་མྱོང’’ཞེས་བཤད་དེ་བསམ་བློ་ཅི་ཞིག་གཏོང་བཞིན‘‘གཟའ་འཁོར་འདིའི་གཟའ་ཟླ་བར་དགེ་རྒན་ལགས་ཀྱིས་སྦྱོང་དེབ་ཀྱི་རིན་པ་སྒོར་བཅུ་ཁྱེར་ཤོག་གསུང་གིན་འདུག་ཅེས་སྒོར་བཅུ་ཁྱེར་སོང་། དེ་མ་གཏོགས་གཞན་ཅི་ཡང་བཤད་མ་མྱོང་’ཞེས་བཤད།56

དེ་ནས་དགེ་རྒན་བསམ་སྐྱིད་དེ་བས་ཀྱང་ཧང་སང་ནས་དབང་རྡོར་གྱི་གདོང་ལ་ལྟ་བཞིན‘‘འོ་ན་ད་ནངས་རྣམ་རྒྱལ་སློབ་གྲྭར་སོང་ངམ’་ཞེས་དྲིས་པས།ཁོས་ཀྱང‘‘ཕྱིན་སོང་ཕྱིན་སོང་། ནམ་རྒྱུན་ངེད་གཉིས་མཉམ་དུ་ཁྱིམ་ནས་སྒོར་འབུད་ཀྱིན་ཡོད’’ཅེས་བཤད།དགེ་རྒན་བསམ་སྐྱིད་ལགས་དགོད་ཙམ་བྱས་ཏེ‘‘ཁྱེད་ཀྱིས་རང་གི་བུ་སློབ་གྲྭར་འགྲོ་བཞིན་ཡོད་མེད་དང་ཉིན་གང་བོར་ཅི་ཞིག་བྱེད་ཀྱིན་ཡོད་པ་ཨེ་ཤེས’’ཞེས་དྲིས། ་དབང་རྡོར་གྱིས་དགེ་རྒན་བསམ་སྐྱིད་ཡོང་དོན་དང་དོན་དག་ག་འདྲ་ཞིག་བྱུང་བ་ཚང་མ་གསལ་བོར་རྟོགས་ནས་ངོ་ཚ་སྟེ། སྐད་མགོ་ཡང་ཅུང་དམའ་མོར་བཏང་ནས‘‘དགེ་རྒན་ལགས། ཁོ་སློབ་གྲྭར་ཡོང་གིན་མེད་དམ་’ཞེས་དོགས་མི་བདེ་བའི་ངང་ནས་དྲིས་པ་ན། དགེ་རྒན་བསམ་སྐྱིད་ཀྱིས་མཐར་ཤིན་ཏུ་ཟབ་པའི་ངང་བྱ་བ་ཚང་མ་ཇི་མ་ཇི་བཞིན་དུ་བཤད་དེ‘‘རྣམ་རྒྱལ་འཕྱི་འབྱོར་བྱེད་ཐེངས་རེ་དང་སློབ་བྱོལ་བྱེད་ཐེངས་རེར་ང་ཚོ་དགེ་རྒན་གྱིས་དྲིས་ཚེ།སྐབས་རེར་སྨན་ཁང་དུ་སོང་བ་དང་སྐབས་རེར་གཅིག་པུ་གཉིད་ལ་ཤོར་ཏེ་དུས་ཚོད་ཡོལ་འདུག་ཟེར་བ་སོགས་ག་དུས་ཡིན་ནའང་རྒྱུ་མཚན་མང་བོ་འདྲེན་རྒྱུ་ཡོད་པས། ང་ཚོ་དགེ་རྒན་རྣམས་ཀྱང་ངུ་མ་དགོད་དུ་འདུག་དགོས་པ་ཞིག་བྱེད་ཀྱིན་ཡོད། ཁྱེད་བུའི་ཕ་མ་གཉིས་པོས་གོ་ཆོད་པ་བྱེད་དགོས་པར་འདུག་ན་ཁྱེད་ཀྱིས་ངེས་པར་དུ་སློབ་གྲྭ་ལ་གཞོགས་འདེགས་བྱས་ཏེ་བུ་དེའི་ཁ་ལམ་ལོག་ནས་ཕྱིར་བསྐོར་ཐབས་བྱེད་དགོས། གལ་ཏེ་ང་ཚོས་ད་ལྟ་ནས་དམ་འཛིན་བྱེད་མ་ཐུབ་ན་ཕྲུ་གུ་ལོ་ཆུང་ཆུང་ཡིན་པས་ངན་པ་དགུ་ཚང་གི་གཡང་དུ་ལྷུང་57

ཉེན་ཆེན་པོ་འདུག་་ཅེས་བཤད།སྐབས་དེར་དབང་རྡོར་གྱི་གདོང་ནི་དམར་པོ་ཁྲག་ལྟར་གྱུར་ཅིང་སྙིང་ཁ་འཕར་ཤུགས་ཆེ་རུ་སོང་སྟེ་དགེ་རྒན་གྱི་སྐད་ཆའི་མཇུག་ཀྱང་གསལ་བོ་ཞིག་མ་ཐོས། སྐད་ཅིག་གི་དུས་ཚོད་ནང་བུ་ལ་ཁོང་ཁྲོ་དང་། དགེ་རྒན་ལ་ངོ་ཚ་བ།རང་ཉིད་ཀྱི་བྱེད་སྟངས་ལ་འགྱོད་པ་བཅས་དུས་གཅིག་ཏུ་སྐྱེས་ནའང་བྱ་ཐབས་མེད་པས་ཁོས་ལག་གཉིས་འཕུར་ཙམ་འཕུར་ཏྲེམ་བྱེད་བཞིན‘‘ངས་རྗེས་སུ་དོ་དམ་ཡག་པོ་བྱས་ཏེ་རྒན་ལགས་ཀྱིས་གསུངས་པ་བཞིན་བྱེད་ངེས་ཡིན’’ཞེས་པ་ཙམ་མ་གཏོགས་དེ་ལས་འཚམ་པའི་ལན་ཞིག་འདེབས་རྒྱུ་མ་བྱུང་།བསམ་སྐྱིད་ཀྱིས་མུ་མཐུད་དུ‘‘ང་དེ་རིང་ཡོང་དོན་འདི་འདྲ་ཞིག་ཡིན་པས་རྗེས་སུ་ཁྱེད་ཀྱིས་ཀྱང་དམ་འཛིན་བྱས་ཏེ་ལྷོད་གཡེངས་སུ་མི་འཆོར་བར་ཞུ།སློབ་ཕྲུག་གི་སློབ་གསོ་ནི་དགེ་རྒན་ཕྱོགས་གཅིག་པུའི་སློབ་གསོ་དང་ལྟ་སྐྱོང་གིས་མི་འདང་བར་ངེས་པར་དུ་ཁྱིམ་ཚང་གི་སློབ་གསོ་དང་དེ་བཞིན་སྤྱི་ཚོགས་ཀྱི་སློབ་གསོའི་གཞོགས་འདེགས་བཅས་དང་ཁ་འབྲལ་མི་རུང་བ་ནི་ཅུས་ཀྲང་ཁྱེད་ཀྱིས་ང་ལས་ཀྱང་གསལ་བོ་མཁྱེན་པས་དེ་ལུགས་དགོངས་འཇགས་གནང་རོགས་’ཞེས་བཤད་རྗེས་ཁོ་ལ་གྱེས་མཚམས་ཞུས་ནས་སོང་།དབང་རྡོར་ལ་མཚོན་ན་ད་ལྟའི་བར་དུ་རང་ལས་ལོ་ན་ཕྲ་བ་དང་ལྷག་པར་དུ་གོ་གནས་ཀྱང་རང་ལས་དམའ་བའི་བུ་མོ་ཞིག་གིས་ཐད་ཀར་གོ་རྒྱུ་ཅན་གྱི་སྐད་ཆ་དེ་ལྟ་བུ་བཤད་མ་མྱོང་ལ། བུ་མོ་གཞོན་ནུ་མ་ཞིག་གི་མདུན་དུ་ཉམས་དམའ་བའི་ངང་སློབ་གསོ་མྱོང་བ་ནི་དེ་བས་ཀྱང་ཐེངས་དང་པོ་ཡིན་པས་སེམས་ལ་ཤིན་ཏུ་མི་སྐྱིད་པའི་སྣང་བ་ཞིག་སྐྱེས་པར་མ་ཟད། རྣམ་རྒྱལ་གྱི་བྱ་སྤྱོད་ལ་58

འདང་རེ་བརྒྱབ་པས་ཁོང་ཁྲོ་སྔར་བས་ཇེ་ཆེར་གྱུར། གལ་ཏེ་རྣམ་རྒྱལ་ད་ལྟ་ཁོའི་གམ་དུ་ཡོད་ན་ཁོས་ཉེས་རྡུང་དྲག་པོ་ཞིག་བྱ་རྒྱུར་ཐེ་ཚོམ་མེད།ལས་ཁུངས་ཀྱི་སྒོ་རའི་ནང་ཁོ་གཅིག་པུ་ལས་མེད་པས་དབེན་ཐིང་ངེར་གྱུར། ཡུད་ཙམ་འགོར་རྗེས་དབང་འདུས་སོགས་སྦག་རོགས་ཚོས་སྒུག་མ་བཟོད་པར་སྒེའུ་ཁུང་ལས་མྱུར་དུ་ཕྱིར་ཕེབས་དང་ཚང་མས་ཁྱོད་གཅིག་པུར་བསྒུགས་འདུག་ཅེས་བོས་ནའང་། ད་ནི་ཁོ་ལ་མཱ་ཅང་རྩེ་འདོད་ཀྱི་སྣང་བ་སྤུ་ཙམ་ཡང་མེད་པར་གོམ་པའི་འདེགས་འཇོག་རང་ཁྱིམ་དུ་བསྒྱུར།རེད་ཨང་། ལོ་ཕྱེད་ཙམ་གྱི་སྔོན་ལ་ཁོ་རྩེད་མོ་ལ་དེ་ལྟ་བུའི་ཞེན་ཆགས་མེད་པས་ནམ་རྒྱུན་བུ་དང་མཉམ་དུ་འདུག་པ་དང་། ནུབ་མོར་བུས་སྦྱོང་ཚན་བྲིས་ཟིན་རྗེས་ཁོས་སྦྱོང་ཚན་ལ་ཞིབ་བཤེར་ཡང་བྱེད། གཟའ་མཇུག་ལ་བསླེབས་དུས་ཕ་བུ་གཉིས་ཀྱིས་གློག་རྡུལ་རོལ་རྩེད་རྩེ་བ་དང་སྦྱོང་ཚན་ཉུང་དུས་རང་ཉིད་ཀྱིས་བུ་ལ་ཁྱིམ་སྦྱོང་ཡང་སྐུལ་གྱིན་ཡོད། འོན་ཀྱང་གནས་ཚུལ་ལ་འགྱུར་ལྡོག་ཆེན་པོ་དེ་ལྟ་བུ་བྱུང་བ་ནི་དབང་རྡོར་རང་ཉིད་ཀྱི་བསམ་ཡུལ་ལས་ཡོངས་སུ་འདས། ཁོ་དབང་འདུས་ཀྱི་ཚོགས་པའི་ནང་ཚུད་པ་ནས་བཟུང་བུའི་སྦྱོང་ཚན་ལ་ཞིབ་བཤེར་ཐེངས་གཅིག་ཀྱང་བྱེད་མ་མྱོང་ལ། བུས་རེ་བ་ལྟར་ཁོར་སྐྱེལ་བསུ་ཡང་ཐེངས་གཅིག་ཀྱང་བྱས་མ་མྱོང་། སྐབས་རེར་ཁོའང་ཁྱིམ་བདག་གཞན་དང་མཉམ་དུ་ཁྱིམ་བདག་ཚོགས་འདུར་སོང་ནའང་དགེ་རྒན་གྱི་ངོ་མཇལ་ཙམ་ལས་དགེ་རྒན་གྱི་མདུན་ལ་སོང་སྟེ་བུའི་སློབ་སྦྱོང་དང་སྒྲིག་ལམ་སྐོར་གཏན་ནས་དྲིས་མ་མྱོང་། ལྷག་པར་དུ་བར་སྐབས་ཤིག་ནས་བཟུང་ཧ་ལམ་ཁྱིམ་བདག་ཚོགས་འདུ་ཡོད་པའང་གཏན་ནས་མ་ཤེས་པར་གྱུར།59

དབང་རྡོར་རང་གི་ཁྱིམ་དུ་འབྱོར་རྗེས་ཐ་མག་གཅིག་རྗེས་གཉིས་མཐུད་ཀྱིས་འཐེན་བཞིན་འདས་དོན་དག་ཡིད་ལ་འཁོར་པ་ན་འགྱོད་གདུང་དྲག་པོ་སྐྱེས་ནས་སྐྱོ་སྣང་གི་གཡང་ལ་ལྷུང་།ས་རུབ་ནས་ཁང་བའི་ནང་ནག་ཐིབ་བེར་འདུག་ནའང་། དབང་རྡོར་གྱིས་ད་རུང་གློག་མ་བཀར་པར་འབོལ་ཁྲིར་བསྡད་དེ་འགུལ་ཙམ་ཡང་མི་བྱེད་པར་སྔར་བཞིན་ཐ་མག་འཐེན་གྱིན་འདུག བུ་རྣམ་རྒྱལ་ད་རུང་ཕྱིར་མ་ཡོང་།ངོ་མ་བཤད་ན་རྣམ་ཀུན་ཁོ་རང་ཁྱིམ་དུ་འབྱོར་པ་ཧ་ཅང་འཕྱི་བས་བུ་སློབ་གྲྭ་ནས་ག་དུས་ཕྱིར་སླེབས་ཀྱིན་ཡོད་པ་གཏན་ནས་མི་ཤེས།རྒྱུ་ནོར་ནི་གཏན་འཇགས་ཀྱི་དངོས་པོ་ཞིག་མ་ཡིན་པར་ཉིན་རེ་བཞིན་རྫོགས་འགྲོ་བཞིན་ཡོད་པ་དང་། ཕ་ཡིས་བའག་པའི་རྒྱུ་ནོར་དེ་དག་ཀྱང་རིམ་བཞིན་ཉུང་དུ་འགྲོ་བའི་སྣང་ཚུལ་དེ་ཡིད་ལ་འཁོར་དུས། དབང་རྡོར་གྱི་སྙིང་ཁར་བཟོད་གླགས་བྲལ་བའི་ན་ཟུག་དྲག་པོ་ཞིག་བྱུང་ཞིང་། རང་དབང་མེད་པར་ཡར་ལངས་ཏེ་ཨ་ཕས་བཞག་པའི་དངུལ་འཛིན་ཚུར་བླངས་ཏེ་བལྟས་པ་ན་མིག་དབང་གི་ནུས་པ་ལ་ཐེ་ཚོམ་ཟ་དགོས་པ་ཞིག་བྱུང་། ཨ་ཕས་ཚེ་གང་བོར་དཀའ་བ་བརྒྱ་ཕྲག་སྤྱད་དེ་བསགས་པའི་དངུལ་དག་རང་གི་ཤ་ལས་ཆད་པའི་བུ་གཅིག་པུ་ལ་བཞག་སྟེ་འཚོ་བ་སྐྱིད་པོ་ཞིག་ཡོང་ཐབས་བྱས་ཀྱང་ད་ལྟ་དངུལ་འཛིན་ཐོག་ཏུ་དེ་སྔའི་བཅུ་ཟུར་ཙམ་ལས་ལྷག་མེད་པས་ཁོ་དེ་བས་སྔངས་འཚབ་ཆེན་པོ་ཞིག་སྐྱེས།ཁོས་མུ་མཐུད་དེ་བསམ་བློ་གཏོང་མ་ཕོད་པར་དངུལ་འཛིན་ཕར་བཞག་སྟེ། སླད་ཕྱིན་ཇི་ལྟར་བྱ་དགོས་པའི་ཐད་གདེང་ཚོད་གང་ཡང་མ་རྙེད་པའི་60

སྐབས་དེར་ཕྱི་ནས་སྒོ་བརྡུངས་བྱུང་། དབང་རྡོར་ནི་གཉིད་ལས་སད་པ་ཇི་བཞིན་མྱུར་དུ་ཡར་ལངས་ནས་སྒོ་ཕྱེ་བ་ན་རྣམ་རྒྱལ་གྱིས་ཡ་མཚན་ངང‘‘པཱ་ལགས། དོ་ནུབ་སྔ་མོ་ཕེབས་འདུག་་ཅེས་བཤད་པས། དབང་རྡོར་གྱིས‘‘ག་རེ།སྔ་དྲགས་འདུག་གམ’’ཞེས་ཁོའི་བྲང་ཁ་ནས་འཇུས་ཏེ་ཁང་བའི་ནང་ཁྲིད། ཅི་ཡང་ཤེས་མེད་པའི་རྣམ་རྒྱལ་གྱིས‘‘པཱ་ལགས། འདི་འདྲ་མ་གནང་དང་། ངས་ག་རེ་བྱས་སོང་ངམ’’ཞེས་སྐད་བརྒྱབ་པ་དང་བདེན་པ་ཡོད་ཁུལ་བྱས། དབང་རྡོར་གྱིས་ཚུལ་དེ་མཐོང་རྗེས་དེ་བས་ཁོང་ཁྲོ་ལངས་ནས‘‘ཁྱོད་་་་་་་ཁྱོད ་་་་་་ཁྱོད་ནམ་རྒྱུན་སློབ་གྲྭར་མི་འགྲོ་བར་ཐལ་བ་འགམ་དུ་ཕྱིན་པ་ཡིན་ནམ། ཁྱོད་ད་དུང་ཁ་བདེ་བོ་འདུག’་ཅེས་ཁོ་ལ་འགྲམ་ལྕག་ཚ་དྲག་པོ་ཞིག་གཞུས་ནའང་།དེས་ད་རུང་ཁོག་གི་ན་ཟུག་མ་སོས་པས་ཉེས་རྡུང་དྲག་ཐག་ཆོད་པ་ཞིག་བྱས་ཏེ་རང་ཉིད་ཀྱི་ཁོང་ཁྲོ་འཇགས་ཐབས་བྱས། དབང་རྡོར་གྱིས་ད་ལྟའི་བར་རྣམ་རྒྱལ་ལ་ཉེས་རྡུང་འདི་འདྲ་ཞིག་བྱས་མ་མྱོང་བས་ཁོས་གཞུས་ཐེངས་རེར་སྙིང་ཁར་ན་ཟུག་དྲག་པོ་སྐྱེས་ནའང་། རྣམ་རྒྱལ་གྱི་སྤྱོད་སྟངས་ལ་བསམས་ཀྱིན་བསམས་ཀྱིན་ཁོང་ཁྲོ་ཇེ་ཆེར་གྱུར་པས་མུ་མཐུད་དུ་ཤུགས་ཀྱིས་བརྡུངས།རྣམ་རྒྱལ་གྱིས་སྔོན་ལ‘‘སྐུ་མཁྱེན། པཱ་ལགས། སང་ཉིན་ནས་བཟུང་ངས་པཱ་ལགས་ཀྱི་ཁ་ལ་ཉན་རྒྱུ་ཡིན’་ཞེས་ཞུ་བ་བྱས་ནའང་ཨ་ཕས་ད་དུང་མཚམས་མི་འཇོག་པས། ཁོས‘‘ཨ་མ་ལགས་སྤོ་བོ་ལགས། མགྱོགས་པོར་ཕེབས་དང་། ཨ་ཕས་ང་གསོད་འདོད་རེད’’ ཅེས་ངུ་འབོད་དྲག་པོ་བྱས།དབང་རྡོར་གྱིས་རྣ་ལ་གཟན་པའི་སྐད་དེ་མ་བཟོད་པར་རྡུང་མཚམས་མི་འཇོག་ཀ་མེད་བྱུང་། ་61

ལྷག་པ་མཚོ་མོས་ཁོ་ཕ་བུ་གཉིས་བཞག་སྟེ་སོང་རྗེས། དབང་རྡོར་གྱིས་ད་ནས་བཟུང་རང་གི་བུ་གཅིག་པུར་འཚོ་བ་སོགས་ཕྱོགས་གང་ཐད་ནས་གསོ་སྐྱོང་ཡག་པོ་བྱས་ཏེ་བྱིས་པ་གཞན་གྱི་མན་ལ་ལྷུང་དུ་མི་འཇུག་སྙམ་ནས། ད་ལྟའི་བར་དུ་ཡང་བསྐྱར་གྱི་བཟའ་ཟླ་ཞིག་ཀྱང་མ་བཙལ་པར་བསྡད། ཡིན་ནའང་དོན་དག་ཚང་མ་དེ་རིང་གི་གནས་ཚུལ་འདི་འདྲའི་གནས་སུ་ལྷུང་བར་གྱུར་པ་ནི་དབང་རྡོར་གྱི་རྨི་ལམ་དུའང་མིས་མ་མྱོང་། ཡང་ཕྱིར་འདང་རེ་བརྒྱབ་ཚེ་དོན་དག་དེ་དག་གི་ཐོག་མའི་འབྱུང་རྐྱེན་ནི་རང་ཉིད་ཀྱིས་བཞག་པའི་དམ་བཅའ་རང་གིས་གཏོར་ནས། ཁོམ་པ་ཅུང་ཙམ་ཡོད་ཚེ་མཱ་ཅང་གི་ཤོ་མིག་ལ་སོར་མོས་གཙུབས་ཏེ་ཟད་དུ་བཅུག་ཅིང་། བུའི་སློབ་སྦྱོང་གི་གནས་ཚུལ་ལ་དོ་སྣང་མ་བྱས་པར་ལྷོད་གཡེངས་སུ་བཏང་བས་ལན་པ་མ་ཡིན་ནམ།དེ་དག་ཡིད་ལ་དྲན་པ་ན་ཁོང་ཁྲོའང་རིམ་བཞིན་འཇགས་པར་གྱུར་ནས་བུ་ལ་ཁག་མེད་བརྗོད་པའི་བློ་ཞིག་ཤུགས་ཀྱིས་སྐྱེས་ཤིང་། མིག་ཟུང་བུའི་ཕྱོགས་སུ་འཁོར་པ་ན་བུ་རྣམ་རྒྱལ་གྱིས་དཔེ་དེབ་ཀྱི་ཁ་ཕྱེ་སྟེ་ལྟ་ཁུལ་བྱེད་ཀྱང་ད་དུང་ངུ་མཚམས་བཞག་མེད་ལ་མཆི་མ་སློབ་དེབ་ཀྱི་སྟེང་དུ་ལྷུང་བཞིན་འདུགཁོས་དེ་དག་མཐོང་འཕྲལ་སེམས་སྐྱོ་ནས‘‘ད་མ་ངུ། ཁྱོད་ནམ་རྒྱུན་སློབ་གྲྭར་མི་འགྲོ་བ་དེ་འདྲ་དཔེ་སྲིད་དམམི’ཞེས་པ་ཙམ་ལས་གཞན་བཟང་ངན་ཅི་ཡང་མ་བཤད་པར་ཐབ་ཚང་ལ་སོང་།བདུན་པ།དབང་རྡོར་ནི་བར་སྐབས་ཤིག་ནས་བཟུང་རྒྱན་པོ་ཁོ་ནར་མགོ་འཁོར་62

ནས་བུ་ལ་ལྟ་སྐྱོང་དང་དོ་ཁུར་བྱེད་མ་ཐུབ་པ་མ་གཏོགས་རང་གི་བུ་ལ་གཏིང་ནས་བརྩེ་དུང་མེད་པ་ག་ལ་ཡིན། ཁོ་རང་ཉིད་ལ་མཚོན་ནའང་ད་ལྟ་ལོ་ན་སུམ་ཅུ་ཡོལ་ཟིན་པའི་དར་མ་ཞིག་ཡིན་པས་རང་ལ་བཟའ་ཟླ་དང་ཁོ་ཕ་བུ་གཉིས་ལ་ཟ་སྡོག་འཐུང་ཆོག་བཟོ་མཁན་ཁྱིམ་བདག་མ་ཞིག་མི་སེམས་པ་ག་ལ་ཡིན།དོན་དངོས་སུ་ཁོའི་ཉེ་འགྲམ་གྱི་གཞོན་ནུ་མ་ལ་ལས་ཁོ་ནི་ཕོ་ཉམས་དོད་པོ་ཞིག་འདུག་ཅེས་མིག་ཟུར་གྱི་སྐོག་མདའ་འཕེན་མཁན་ཡོད་ལ། རྒྱུ་རྔམ་ཅན་གྱི་བུད་མེད་ལ་ལས་ཁོ་ལ་རྟག་ཏུ་འཚོ་བའི་ཐད་དོ་ཁུར་བྱེད་པ་དང་བུའི་མ་གཡར་བྱེད་འདོད་ཡོད་པའི་རྣམ་འགྱུར་སྟོན་མཁན་ཡང་ཡོད། དེ་མིན་ད་དུང་དགའ་ཉེ་སྤུན་མཆེད་ཚོས་ཀྱང་ཁོའི་མདུན་དུ་ཁྱིམ་ཚང་ག་གེ་མོ་ཞིག་གི་བུ་མོ་བཟང་ལུགས་དང་། ལས་ཁུངས་ག་གེ་མོ་ཞིག་གི་ནང་དུ་ཁོ་ལ་འཚམ་པའི་བུ་མོ་ཞིག་ཡོད་ལུགས་ཀྱི་ངོ་སྤྲོད་མང་བོ་བྱས་ཀྱང་། རྣམ་རྒྱལ་ཡིད་ལ་འཁོར་ཐེངས་རེར་བསམ་ཚུལ་དེ་ཐམས་ཅད་དོར།དྲང་མོར་བཤད་ན་དེ་ཁོ་ལ་ཅི་ཁག ལྷག་པ་མཚོ་མོ་མི་གཞན་གྱི་རྗེས་འབྲངས་ནས་སོང་བའི་རྗེས་ཀྱི་ཉིན་ཞིག་ལ་ཁོ་རང་གི་དེ་སྔའི་སློབ་གྲོགས་བདེ་སྐྱིད་དང་སྟེས་དབང་གིས་ཐུག་ཅིང་། ཁོ་གཉིས་སློབ་གྲྭར་ཞུགས་འདུག་པའི་གནས་སྐབས་སུ་བརྩེ་དུང་གི་ས་བོན་ཕྲན་བུ་ཞིག་བཏབ་མྱོང་ཞིང་། ད་ལྟ་སླར་ཡང་འཕྲད་ཚེ་གཉིས་ཀས་འདས་དོན་བརྗེད་མེད་ལ། ལྷག་པར་དུ་བདེ་སྐྱིད་ཀྱི་ལས་དབང་ཡང་ཁོ་དང་ཕལ་ཆེར་འདྲ་སྟེ། མོ་ལ་ཡང་ཕྲུ་གུ་ལོ་གཉིས་ཙམ་ལ་སོན་པ་ཞིག་ཡོད་པ་ལས་བཟའ་ཟླ་དང་གྱེས་ཏེ་ཡུན་རིང་ཙམ་འགོར་འདུག ཁོ་གཉིས་ཀྱི་གནས་བབ་འདྲ་ལ་དེ་སྔའི་བརྩེ་དུང་གི་རྨང་གཞི་ཡོད་པས། ཕན་63

ཚུལ་འབྲེལ་གཏུག་ཐེངས་འགའ་བྱས་རྗེས་འཚོ་བ་མཉམ་དུ་སྐྱེལ་རྒྱུར་ཁ་འཆམ་པར་གྱུར།དབང་རྡོར་གྱིས་བདེ་སྐྱིད་མ་བུ་གཉིས་ཁྱིམ་ལ་ཁྲིད་དེ་རྣམ་རྒྱལ་ལ་ད་ནས་བཟུང་ང་ཚོ་མཉམ་དུ་འཚོ་བ་རོལ་དགོས་པ་དང་ཁྱིམ་ཚང་གཅིག་གི་བཟའ་མི་ཡིན་ཚུལ་སོགས་བཤད། རྣམ་རྒྱལ་གྱིས་མིག་གཉིས་འབུར་ཚུགས་ཀྱིས་བདེ་སྐྱིད་མ་བུ་གཉིས་ལ་བལྟས་རྗེས་ཚིག་གཅིག་ཀྱང་མི་བཤད་པར་སྒོར་སོང་།བྱིས་པ་གཞན་དང་མཉམ་དུ་རྩེད་མོ་རྩེ་སྐབས་དེ་ཚོས་ཁོ་ལ་བདེ་སྐྱིད་ནི་ཁོའི་ཨ་མ་གསར་པ་ཡིན་ལུགས་དང་བུ་མོ་དེ་ཡང་བསྐོས་པའི་གཅུང་མོ་ཡིན་ལུགས་བཤད། ཁོས་ཨ་མ་གསར་པའི་གོ་དོན་གསལ་བོ་ཞིག་མི་ལོན་ནའང་གང་ལྟར་དོན་ཡག་པོ་ཞེག་མིན་པ་ཤེས། ལྷག་པར་དུ་བྱིས་པ་དེ་ཚོས་དེ་ལྟར་བཤད་པ་ཐོས་རྗེས་ཁོང་ཁྲོ་ལངས་ནས་རྩེད་རོགས་དག་རྡོ་འདེད་གཏོང་བཞིན‘‘ག་རེའི་ཨ་མ་གསར་བ། ང་ལ་ཨ་མ་གསར་བ་མེད’’ཅེས་བཤད་རྗེས། ཧ་ཅང་མི་དགའ་བའི་ངང་ནས་ཁྱིམ་དུ་ལོག་པ་ན། གྲུང་ཤ་དོད་པའི་བུ་མོ་དེས་ཁོའི་རྩེད་ཆས་ཚང་མ་གང་འདོད་དུ་བཀྲམས་ཏེ་རྩེད་བཞིན་ཡོད་པར་མ་ཟད། ཁོའི་ཨ་མས་བྱིན་པའི་མངར་ཆ་ཁྲོག་ལེ་སོགས་བཅུག་པའི་ལྕགས་སྒམ་ཆུང་ངུ་དེ་ཡང་བུ་མོ་དེའི་འཁྲིས་སུ་བཞག་ནས་ནང་གི་མངར་ཆ་ཟ་བཞིན་ཡོད་པས། ཁོ་ཁོང་ཁྲོ་ཆེན་པོ་ལངས་ཏེ་རྩེད་ཆས་དག་སྡུད་གསོག་བརྒྱབ་ཅིང་། ལྕགས་སྒམ་ཆུང་ངུ་དེ་ཡང་ཁ་བརྒྱབ། བུ་མོ་ཆུང་ཆུང་དེས་གནས་ལུགས་གང་ཡང་མི་ཤེས་པས་ཁོའི་ལག་ནས་ཕྱིར་འཕྲོག་རྩིས་བྱེད་སྐབས་རྣམ་རྒྱལ་གྱིས་ངར་ངར་གྱི་སྒོ་ནས‘‘ཕར་སོང་། འདི་ཚོ་ཚང་མ་ངའི་རེད’’ཅེས་བུ་མོ་དེའི་མགོ་བོར་འགྱིག་གི་སྦག་64

སྦག་མེ་མདའ་ཞིག་ཡོད་པ་དེས་གཞུས་པས་བུ་མོ་ཆུང་ཆུང་དེ་མ་ཐག་ངུ་ཤོར།བདེ་སྐྱིད་རང་གི་བུ་མོ་པང་སྟེ་སྒོ་རའི་ནང་སོང་། དབང་རྡོར་གྱིས་རྣམ་རྒྱལ་ལ་སྡང་མིག་བགྲད་བཞིན་མགོར་ཐལ་ལྕག་ཚ་དྲག་པོ་ཞིག་གཞུས་ནས་སྐད་དམའ་མོས‘‘ཆེ་ཆུང་ཙམ་ཡང་མེད། ག་འདྲའི་བྱིས་པ་ཞིག་རེད་དམ། མགྱོགས་པོར་སོང་ནས་བུ་མོ་ལ་རྣམ་འགྱུར་ཡག་པོ་སྟོན་ཅིགརི་ཅེས་གཤེ་གཤེ་བཏང་། བསམ་ཡུལ་ལས་འདས་པ་ཞིག་ལ་རྣམ་རྒྱལ་གྱིས‘‘པཱ་ལགས། ཁྱེད་ལ་བདེ་སྐྱིད་དགོས་ཀྱང་ང་ལ་མ་གཡར་དགོས་དོན་མེད། ང་མི་འགྲོ་་ཞེས་བཤད་རྗེས་ངུ་བཞིན་ཐོག་ཁང་དུ་སོང་། དེ་ལྟ་ནའང་ཁོ་གཉིས་ཀྱི་སེམས་ལ་རྣམ་རྒྱལ་ད་ལྟ་ད་རུང་ལོ་ན་ཕྲ་བས་གནས་ལུགས་མ་རྟོགས་པ་རེད་སྙམ་ནས་དོ་སྣང་མ་བྱས་ཤིང་། ཁོ་གཉིས་ཀྱི་ཁ་ཆད་ལྟར་བདེ་སྐྱིད་མ་སྨད་གཉིས་དབང་རྡོར་གྱི་ཁྱིམ་དུ་སྤོས།དབང་རྡོར་ལ་མཚོན་ན་ཁྱིམ་ཚང་གསར་བའི་འཚོ་བ་གསར་བ་ནི་བདེ་སྐྱིད་ལྡན་པ་ཞིག་ཡིན་མོད། འོན་ཀྱང་རྣམ་རྒྱལ་གྱི་སྣང་བར་དེ་སྔ་ཁ་ཁུ་སིམ་ལ་གཙང་སྦྲ་དོད་པའི་ཁྱིམ་ཚང་དེ་ད་ཆ་སྐད་ཅོར་དང་ངུ་སྐད་ཀྱིས་ཁེངས་པར་མ་ཟད། མིག་གིས་མི་བཟོད་པ་ཞིག་ཡོད་པ་ནི་ཟ་མ་ཟ་སྐབས་བུ་མོ་ཆུང་ཆུང་དེས་བཤང་གཅི་འདོར་སའང་མི་ཤེས་པར་གང་བྱུང་དུ་དོར་པས། ཁང་བའི་ནང་དུ་དྲི་ངན་གྱིས་ཁེངས་པས་ཁོས་མ་བཟོད་པར་ཕོར་བ་འཁྱེར་ཏེ་ཟ་མ་སྒོ་རའི་ནང་དུ་ཟ་བར་འགྲོ་དགོས་བྱུང་། དེ་བས་ཀྱང་མི་བཟོད་པ་ནི་ཨ་མ་གསར་བ་བསླེབས་པ་ནས་བཟུང་སྔར་དང་མི་འདྲ་བར་ཁོ་གཅིག་པུ་ཁང་བ་ཆེན་པོ་དེའི་ནང་དུ་ཉལ་དགོས་བྱུང་། ཨ་ཕ་རང་གི་འཁྲིས་སུ་མེད་པས་ཁོ་ལ་བདེ་འཇགས་ཀྱི་སྣང་བ་སྤུ་ཙམ་ཡང་མེད་པར་གྱུར་ཏེ། ལམ་སང་གཉིད་ཀྱང་མ་ཁུགས་པར་65

སེམས་ལ་ད་ལྟའི་མ་གཡར་དེ་ངའི་ཨ་མ་ངོ་མ་ཡིན་ན་ཅི་མ་རུང་། གལ་ཏེ་ཨ་མ་ངོ་མ་ཡིན་ན་ང་གཅིག་པུ་ཁང་བ་ཆེན་པོ་འདི་འདྲ་ཞིག་གི་ནང་དུ་འཇོག་མི་སྲིད་སྙམ་ཞིང་། ཨ་ཕ་དང་བདེ་སྐྱིད་ཀྱི་འཁྲིས་སུ་བདེ་བར་ཉལ་འདུག་པའི་བུ་བོ་ཆུང་ཆུང་དེ་ལ་ཕྲག་དོག་དང་ཁོང་ཁྲོ་ཅིག་ཅར་དུ་སྐྱེས།བདེ་སྐྱིད་མ་སྨད་གཉིས་དེ་གར་བསླེབས་ནས་ཟླ་བ་གཅིག་ཙམ་སོང་བའི་ཉིན་ཞིག་ལ། དབང་རྡོར་དང་བདེ་སྐྱིད་ཕྱི་ལ་དོན་ཅིག་བསྒྲུབ་པར་འགྲོ་རྩིས་བྱེད་སྐབས་ཏག་ཏག་བུ་མོ་ཆུང་ཆུང་དེ་གཉིད་དུ་ཡུར་འདུག་པས། རྣམ་རྒྱལ་ཡང་བུ་མོ་དང་མཉམ་དུ་ཁང་བའི་ནང་དུ་བཅུག་སྟེ། འགྲོ་ཁར་བུ་མོ་གཉིད་ལས་སད་རྗེས་གཅིན་པ་སྒུག་དགོས་ལུགས་བཅོལ་གདམས་ཡང་ཡང་བྱས་པར་ཁོས་ཀྱང་ཁ་ནས་ཁས་བླངས། ཡིན་ནའང་རྣམ་རྒྱལ་གྱི་བསམ་པ་ལ་རང་ཉིད་ཀྱི་བདེ་སྐྱིད་དང་སྤྲོ་སྣང་ཚང་མ་བུ་མོ་དེས་ཕྲོགས་པས་དེ་རིང་གོ་སྐབས་ཡག་པོ་འདི་ལ་བརྟེན་ནས་འཁོན་ལན་ཞིག་བསློག་དགོས་སྙམ། ཁོས་བསམ་བློ་དྲུག་གསུམ་བཅོ་བརྒྱད་བཏང་མཐར་ཧ་ཡང་གི་མཐིལ་གྱི་དུད་དྲེག་བྲད་དེ་གཉིད་དུ་ཡུར་བའི་བུ་མོ་ཆུང་ཆུང་དེའི་ངོ་ལ་བྱུགས། ཡིན་ནའང་དུད་དྲེག་བྱུག་སྐབས་བུ་མོ་གཉིད་སད་བྱུང་བས་ཨ་མ་མེད་པ་ཤེས་ནས་སྐད་མགོ་མཐོན་པོས་ངུས།དང་ཐོག་རྣམ་རྒྱལ་གྱིས་ངུ་ཁ་ལེན་ཐབས་བྱས་ཀྱང་བུ་མོའི་ངུ་སྐད་སྔར་ལས་ཀྱང་ཆེ་རུ་འགྲོ་བཞིན་ཡོད་པས། རྣམ་རྒྱལ་ཁོང་ཁྲོ་ལངས་ཐག་ཆོད་ནས‘‘ངུས་ཤིག ད་ཁྱོད་ངུས་ཤིག་’ཅེས་ཁ་ནས་དེ་ལྟར་བཤད་བཞིན་ཉལ་ཆས་བུ་མོ་དེའི་མགོར་གཡོགས་པར་མ་ཟད་ཤུགས་ཀྱིས་མནན་ནས་ངུ་སྐད་ཐོན་མི་ཐུབ་པར་བྱས། སྐབས་དེར་སྟབས་ལེགས་པ་ཞིག་ལ་དབང་རྡོར་དང་བདེ་སྐྱིད་གཉིས་བློ་66

མ་བདེ་བས་ཁྲོམ་དུ་ཡར་འཁོར་མར་འཁོར་མ་བྱས་པར་མྱུར་དུ་ལོག་ཡོང་བ་དང་ཁེལ། བདེ་སྐྱིད་ཀྱིས་ཚུལ་དེ་མཐོང་འཕྲལ་རྣམ་རྒྱལ་ལ་ཕུད་རྒྱག་ཅིག་བྱས་ནས་མལ་ཆས་འོག་གི་བུ་མོ་ཕྱིར་བླངས་པ་ན། བུ་མོ་ཕལ་ཆེར་དབུགས་ཀྱང་མེད་པའི་ཚད་ལ་བསླེབས་འདུག་པས། སྔངས་སྐུག་ཆེན་པོ་སྐྱེས་ཏེ་ངུ་སྐད་འཆོརབཞིནཛིད་ཅི་ཞིག་བྱེད་དགོས། ད་ཅི་ཞིག་བྱ་དགོས་་ཞེས་འུར་བརྒྱབ།དབང་རྡོར་ཡང་འཚུབ་ཆ་ལངས་ནས་རེ་ཞིག་ལ་ཅི་བྱེད་འདི་བྱེད་མེད་པར་གྱུར།དེ་ནས་གློ་བུར་དུ་སྨན་ཁང་དུ་འགྲོ་རྒྱུ་དྲན་ནས་བུ་མོ་མྱུར་དུ་སྨན་ཁང་དུ་བསྐྱལ།དུས་ཐོག་ཏུ་སྨན་ཁང་ལ་སོང་བས་བུ་མོའི་སྲོག་ལ་ཉེན་ཁ་མ་བྱུང་།རྣམ་རྒྱལ་ལ་མཚོན་ན་དོན་དག་དེ་འདྲ་ཚབས་ཆེན་ཞིག་ཏུ་གྱུར་འགྲོ་བ་གང་ནས་ཤེས། དབང་རྡོར་སྨན་ཁང་ནས་ཕྱིར་ཡོང་རྗེས་རྣམ་རྒྱལ་ལ་གཤེ་གཤེ་དྲག་པོ་བཏང་སྟེ་ཧ་ལམ་བརྡུང་གྲབས་བྱས་ཀྱང་རྣམ་རྒྱལ་གྱིས་རང་ཉིད་ལ་གནོངས་ཡོད་པ་ཤེས་པས་ཚིག་གཅིག་ཀྱང་བཤད་མ་ཕོད། སྐབས་དེར་བདེ་སྐྱིད་ཚུར་ཡོང་ནས་དབང་རྡོར་ལ‘‘ད་ནི་ཕྲུ་གུར་གཤེ་གཤེ་བཏང་ཡང་ཕན་པ་མེད། ངས་བསམ་བློ་ཇི་ལྟར་བཏང་ནའང་རྣམ་རྒྱལ་ལ་ཁག་མེད། ངེད་གཉིས་བར་གྱི་བརྩེ་དུང་ཅི་འདྲ་ཟབ་པ་ངེད་གཉིས་རང་གིས་གསལ་བོར་ཤེས། ཡིན་ནའང་ངས་རྣམ་རྒྱལ་དང་ཇི་ལྟར་ཉེ་འདྲིས་བྱས་ནས་མ་བུའི་འདུ་ཤེས་འཇོག་ཅི་ཐུབ་བྱས་ཀྱང་རྣམ་རྒྱལ་ངའི་བུ་མོ་དང་མི་འདྲ་བར་ལོ་ན་ཆེར་སོན་ཡོད་པས་ཁོའི་སེམས་པ་བསྒྱུར་དཀའ། དེ་སླད་ངེད་གཉིས་མཉམ་དུ་འདུག་པ་ནོར་འཁྲུལ་ཞིག་ཡིན་པས་སྔ་མོ་ནས་ཁ་ཁ་སོ་སོ་བྱས་ཏེ་བསྡད་ན་ལེགས་བསམས།འོན་ཀྱང་དེ་ནི་ང་ཁྱེད་ལ་བརྩེ་དུང་མེད་པ་མ་ཡིན་པས་ཁྱེད་ཀྱིས་ཀྱང་དགོངས་67

བཞེས་ཐུབ་པ་གནང་རོགས་’ཞེས་བཤད།དབང་རྡོར་ལ་རེ་ཞིག་ཅི་ཡང་བཤད་རྒྱུ་མ་རྙེད་པར་ཧད་དེ་བསྡད། དེ་ནས‘‘ངས་བལྟས་ན་དོན་དག་ནི་དེ་འདྲའི་ཚབས་ཆེན་ཞིག་གི་ཚད་ལ་བསླེབས་མེད་པས། ཁྱོད་ཀྱིས་ཀྱད་ལམ་སང་དེ་ལྟར་མ་ཤོད། ངེད་གཉིས་ཀྱིས་རྣམ་རྒྱལ་ལ་གནས་ལུགས་དང་རྒྱུ་མཚན་བཤད་ན་ཁོ་ལའང་བསམ་ཤེས་རྒྱུ་ལོས་ཡོད’’ཅེས་བཤད།དེ་ནས་བཟུང་དབང་རྡོར་གྱིས་རྒྱུན་དུ་རྣམ་རྒྱལ་ལ་བདེ་སྐྱིད་དང་ཁོ་གཉིས་ཀྱི་འབྲེལ་བ་དང་། ཕ་བུ་གཉིས་ལས་མེད་པའི་ཁྱིམ་ཚང་འདི་ལ་བདེ་སྐྱིད་ཇི་ལྟར་མཁོ་ལུགས་བཤད་ནའང་རྣམ་རྒྱལ་ནི་བདེ་སྐྱིད་ལ་མི་དགའ་བར་མ་ཟད། བདེ་སྐྱིད་ཀྱི་བུ་མོ་ཆུང་ཆུང་དེ་ལ་དེ་བས་ཀྱང་མི་དགའ། གང་ལྟར་ང་ལ་དགོས་པ་མེད་ཅེས་ཁས་གཏན་ནས་མ་བླངས་པས། ཁྱིམ་ཚང་དེ་ནི་སླར་ཡང་དབང་རྡོར་ཕ་བུ་གཉིས་ཀྱི་འཇིག་རྟེན་ཆུང་ཆུང་ཞིག་ཏུ་གྱུར།བདེ་སྐྱིད་དང་ཁ་བྲལ་རྗེས་དབང་རྡོར་སླར་ཡང་རང་གི་གྲོགས་པོ་དང་མཉམ་དུ་མཐུན་པ་སྤུན་བཞི་བསྒྲིགས་ཏེ་ཕན་ཚུན་ལུས་ཀྱི་སྤུ་འཐོག་རེས་ཀྱི་ལས་ལ་ཞུགས་པ་དང་། དུས་ཚོད་ཅི་ཙམ་རིང་ན་དེ་ཙམ་གྱིས་ཚབས་ཆེ་རུ་སོང་བས།དེ་ཡང་གང་ཞིག་གསེར་གྱི་རི་ལ་གནས་བཅས་ན། ། དེ་ཡིས་འདབ་ཆགས་ཐམས་ཅད་གསེར་དུ་འགྱུར། ། གང་ཞིག་དུག་གི་རི་ལ་གནས་བཅས་ན། ། དེ་ཡིས་འདབ་ཆགས་ཐམས་ཅད་དུག་ཏུ་འགྱུར། ། ཞེས་པའི་དཔེ་ལྟར་ཁོ་ཡང་རྒྱན་པོའི་ལས་ལ་ཅི་ཙམ་ཞུགས་པ་དེ་ཙམ་གྱིས་མུན་པའི་དབྱིངས་སུ་ཞུགས་ཏེ་བུ་ལ་ལྟ་རྟོག་བྱ་རྒྱུ་མ་བྱུང་བས་ད་ལྟའི་གནས་འདི་འདྲར་ལྷུང་བ་རེད།68

བརྒྱད་པ། ་དབང་རྡོར་གྱིས་ཐབ་ཚང་ནས་ཟ་མ་བཟོ་བཞིན་ལོ་འདི་གའི་རིང་གི་བྱ་བ་ཚང་མ་ཕྱིར་དྲན་རེ་བྱས་ཚེ་ཚང་མ་རང་ཉིད་ཀྱིས་ལན་འདུག་པའི་ཚོར་ཤེས་ཟབ་མོ་ཞིག་བྱུང་། ཁོས་ཟ་མ་བཟོས་ཚར་རྗེས་རྣམ་རྒྱལ་བོས་ནས་ཕ་བུ་གཉིས་ཀྱིས་མཉམ་དུ་བྲོ་བ་ལྡན་པའི་དགོང་ཟས་ཤིག་བཟས། ་དུས་ཡུན་རིང་བོ་ཞིག་ལ་པཱ་ལགས་དང་མཉམ་དུ་ཟ་མ་ལྷོད་ལྷོད་བྱས་ཏེ་བཟས་པ་ཧ་ཅང་ཉུང་བ་དང་ལྷག་པར་དུ་དགོང་ཟས་ཟ་བ་ནི་དེ་བས་དཀོན་པས། རྣམ་རྒྱལ་གྱིས་ཟ་ཞོར་དུ‘‘པཱ་ལགས་ཀྱིས་བཟོས་པའི་ཟ་མ་ཞིམ་པོ་འདུགའདི་འདྲ་ནམ་རྒྱུན་ཟ་རྒྱུ་ཡོད་ན་སྐྱིད་པ་ལ་ཨངམི’ཞེས་པའི་ཚིག་རང་བཞིན་དུ་ཐལ་པས་དབང་རྡོར་གྱི་སེམས་ལ་ལྗིད་ཏིག་ཏིག་གི་སྣང་བ་ཞིག་སྐྱེས་ཏེ‘‘གལ་ཏེ་ཁྱོད་ཀྱིས་ཨ་ཕར་ཁོང་ཁྲོ་མ་བསླངས་པར་སློབ་གྲྭར་ཡག་པོ་བྱས་ཏེ་སོང་ན་ཟ་མ་བཟོ་རྒྱུ་ནི་ལས་ཀ་སླ་མོ་ཞིག་རེད་་ཅེས་བཤད།རྣམ་རྒྱལ་གྱིས‘‘གལ་ཏེ་པཱ་ལགས་ཀྱང་ཐུགས་བྲེལ་ཆེན་པོ་དེ་འདྲ་མེད་པ་དང་། དེ་སྔོན་ལྟར་ངའི་འཁྲིས་སུ་བཞུགས་ན་ང་འཁྱམ་ག་ལ་ཕོད’’ཅེས་བཤད།དབང་རྡོར་གྱིས་བུ་ལ་སྨྲ་མི་ཕོད་པའི་འགྱོད་པ་ཡོད་ནའང་བུའི་སྐད་ཆ་དེར་ལན་ཅི་ཡང་མ་བཏབ་པར་ཁ་རོག་གེར་བསྡད།ཡུད་ཙམ་སོང་རྗེས་དབང་རྡོར་གྱིས་རྣམ་རྒྱལ་གྱི་མགོ་ལ་བྱིལ་བྱིལ་བྱེད་བཞིན་བྱམས་བརྩེ་ལྡན་པའི་ངང་ནས‘‘ད་ནས་བཟུང་ང་ལའང་བྲེལ་བ་མེད་པས། ཁྱོད་ཀྱིས་ཀྱང་སྔ་མའི་བྱེད་སྟངས་བསྒྱུར་ཏེ་སློབ་སྦྱོང་ཡག་པོ་བྱོས’་ཞེས་བརྗོད།69

མཚན་མོ་དེར་ཁོ་གཉིས་མ་གྲོས་གཅིག་མཐུན་གྱིས་མཉམ་དུ་ཉལ་ཅིང་།རྣམ་རྒྱལ་ཉལ་ཆས་ནང་འཛུལ་ནའང་དབང་རྡོར་ཙོག་པུར་ཐ་མག་རྐང་གཅིག་ལ་མེ་སྦར་ནས་འཐེན་བཞིན་སླར་ཡང་དེ་རིང་གི་གནས་ཚུལ་ཐམས་ཅད་ལ་བསམ་བློ་གཏོང་བ་དང་། སྔར་གྱི་འདས་དོན་ལ་བསྐྱར་དུ་བསམ་གཞིགས་བྱེད་བཞིན་སེམས་གཏམ་མང་པོ་ཞིག་བཤད་འདོད་སྐྱེས། འོན་ཀྱང་རང་གི་འཁྲིས་སུ་ལོ་ན་ཕྲ་བའི་བུ་རྣམ་རྒྱལ་ལས་མེད་པས་སྙིང་གཏམ་མང་བོ་ཞིག་ཐ་མག་གི་དུ་བ་དང་མཉམ་དུ་ཁོག་པའི་ནང་ཁྱུར་མིད་བྱས། ཡིན་ནའང་སྐད་ཆ་ཁ་ཅིག་བུ་ལ་མ་བཤད་ན་བློ་མི་བདེ་བའི་སྣང་བ་ཡོད་པས་ད་དུང་གཉིད་ལ་མ་ཤོར་པར་པ་ཕའི་ལག་པ་ཡ་གཅིག་ནས་དམ་པོར་བཟུང་ཡོད་པའི་བུ་ལ‘‘རྣམ་རྒྱལ། ཁྱོད་ཀྱིས་བལྟས་ན་པ་ཕ་ནི་ཡག་པོ་ཞིག་རེད་དམ་སྡུག་ཅག་ཅིག་རེད་་ཅེས་དྲིས།རྣམ་རྒྱལ་གྱིས་བསམ་བློ་གང་ཡང་མ་བཏང་བར‘‘ཕ་ནི་རང་གི་ཕ་དེ་ཡག་པོ་ལོས་ཡིན་་ཞེས་བརྗོད།དབང་རྡོར་གྱིས་ཅི་ཡང་མི་བཤད་པར་ཡུད་ཙམ་བསྡད་ནས‘‘སྤྱིར་ཁྱོད་ཀྱི་ཨ་ཕ་ནི་ཡག་པོ་ཞིག་ཡིན་མོད། འོན་ཀྱང་བར་སྐབས་ཤིག་ནས་བཟུང་སྡུག་ཅག་ཅིག་ཏུ་གྱུར་པས་ཁྱོད་ཀྱང་སློབ་བྱོལ་བྱེད་མཁན་ཞིག་ཏུ་གྱུར་པ་རེད། ད་ནི་ངེད་གཉིས་ད་རུང་འདི་ལྟར་བསྡད་ན་མི་འགྲིག་པས། སང་ཉིན་ངེད་གཉིས་གཙུག་ལག་ཁང་དུ་ཇོ་བོ་རིན་པོ་ཆེའི་སྐུ་མདུན་དུ་ད་ནས་བཟུང་པ་ཕ་ཡག་པོ་ཞིག་བྱ་རྒྱུ་དང་སློབ་ཕྲུག་ཡག་པོ་ཞིག་བྱ་རྒྱུའི་དམ་བཅའ་འཇོག་པར་འགྲོ་རིཞེས་བཤད། རྣམ་རྒྱལ་ལ་མཚོན་ན་མནའ་ཡི་དོན་གསལ་བོ་ཞིག་མི་རྟོགས་ནའང་།ད་ནས་བཟུང་པ་ཕར་ཁོང་ཁྲོ་མ་བསླངས་པར་ཕྲུ་གུ་ཡག་པོ་ཞིག་བྱེད་འདོད་70

ཡོད་པས་དེ་ལྟར་བྱ་རྒྱུར་ཁ་འཆམ།ཆང་འཐུངས་ནས་ཆག་སྒོ་མང་བོ་བཟོ་མཁན་དང་། མཱ་ཅང་བརྒྱབ་ནས་ཁྱིམ་གཞིས་སྟོང་ལ་ཉེ་བ་བཟོ་མཁན། དེ་བཞིན་ཐ་མག་འཐེན་མཁན་བཅས་མི་མང་བོ་ཞིག་ཁྱིམ་མི་དང་བཟའ་ཟླའི་རེ་བ་ནན་པོའི་འོག་ཇོ་བོ་རིན་པོ་ཆེའི་སྐུ་མདུན་དུ་མནའ་སྐྱེལ་དམ་བཅའ་འཇོག་པར་སླེབས་ཀྱིན་ཡོད་ནའང་། དུས་ཡུན་རིང་བོ་མི་འགོར་བར་ཆང་འཐུང་མཁན་ཚོས་སྔར་བཞིན་ཆང་འཐུང་བ་དང་། མཱ་ཅང་རྒྱག་མཁན་ཚོས་སྔར་བཞིན་མཱ་ཅང་རྒྱག་པ། ཐ་མག་འཐེན་མཁན་ཚོས་སྔར་བཞིན་ཐ་མག་འཐེན་པར་མ་ཟད། ཐ་ན་མི་མང་པོ་ཞིག་གིས་ཆང་སྔར་ལས་མང་བོ་འཐུང་བ་དང་རྒྱན་སྔར་ལས་ཆེ་བ། ཐ་མག་འཐེན་འདོད་དེ་བས་ཆེ་རུ་འགྲོ་བཞིན་ཡོད་ཅིང་། ཁ་ཤས་ཀྱིས་བཤད་ན་མནའ་ཟླ་བ་ཁ་ཤས་ལས་བསྐྱལ་མེད་ཅེས་པ་དང་། ཡང་ལ་ལས་ཟེར་ན་ཁྱིམ་མིས་བཙན་ཤེད་ཀྱིས་བསྐྱལ་དུ་བཅུག་པ་ལས་རང་མོས་ཀྱིས་བསྐྱལ་འདོད་མེད་པས། དེ་མནའ་བཟས་པར་མི་བརྩི་ཞེས་དག་འབུད་བྱེད་ཀྱིན་ཡོད་པས། ཡང་སྙིང་ཅི་འདྲ་ཡིན་པ་ནི་ཇོ་བོ་རིན་པོ་ཆེ་ཡིས་མཁྱེན་པ་དང་མི་དེ་རང་ཉིད་ཀྱིས་མ་གཏོགས་སུས་ཤེས། འོན་ཀྱང་ད་རེས་དབང་རྡོར་ཕ་བུ་གཉིས་ཀྱིས་བསྐྱལ་པའི་མནའནི་རང་མོས་ཡིན་པ་ལས་བཙན་ཤེད་དང་ཨུ་ཚུགས་བྱེད་མཁན་སུ་ཡང་མེད་པས། ཇོ་བོ་རིན་པོ་ཆེའི་སྐུ་མདུན་དུ་མནའ་ཚིག་གང་འདྲ་ཞིག་བོར་ཡོད་དམ། །1996ལོའི་ཟླ2པར་མ་ཟིན་བཏབ།1997ལོའི་དབྱར་ཁར་བཟོ་བཅོས་ཀྱིས་གཏན་ལ་ཕབ།71

ལས་དབང་།དེ་རིང་ཕྱི་དྲོ་ང་རང་སློབ་གྲྭའི་དགེ་རྒན་དང་ལས་བཟོ་པའི་ཚོགས་ཆེན་དུ་ཞུགས་པ་ཡིན། འདི་ནི་ང་རང་ཐེངས་དང་པོར་སློབ་གྲྭའི་བྱེད་སྒོར་ཞུགས་པ་ཡིན་ལ་སྤྱི་ཚོགས་ཀྱི་གར་སྟེགས་སྟེང་དུ་སྤོས་པའི་གོམ་པ་དང་པོ་ཡང་ཡིན། ང་རང་སློབ་གྲྭའི་ཚོགས་ཁང་དུ་སོང་བ་ན་དེར་མི་ཉི་ཤུ་ལྷག་འདུས་ཤིང་ཁོ་ཚོའི་འདྲེན་བྱེད་ཀྱི་མདའ་མོ་དུས་མཉམ་དུ་ངའི་ཕྱོགས་སུ་འཕངས་བྱུང་བས་ང་རང་རྒྱུས་མངའ་མེད་པའི་མི་དག་གི་མདུན་ནས་འཚེར་སྣང་སྐྱེས་ཤིང་ངོ་གདོཿང་ཚ་ལམ་ལམ་དུ་གྱུར་ཏེ་ཚོགས་ཁང་གི་འགྲམ་ཟུར་ཞིག་ཏུ་བསྡད་པ་ཡིན། ཚོགས་འདུར་ཡོང་བའི་དགེ་རྒན་དང་ལས་བཟོ་པ་དེ་དག་ལས་ཁ་ཤས་མགོ་བོ་རུབ་རུབ་ཀྱིས་ཤུབ་བུར་སྨྲ་བཞིན་ང་རང་ལ་བལྟ་བའི་ཉམས་ལས་ཁོ་ཚོས་ཕལ་ཆེར་ངའི་གནས་ཚུལ་ལ་ལབ་གླེང་བྱེད་བཞིན་ཡོད་པ་རྟོགས་ཐུབ། ཁོ་ཚོས་འདི་ལྟར་བྱེད་པ་ལ་ཡང་ངོ་མཚར་རྒྱུ་མེད་དེ། ལྟ་རྒྱ་དང་མཐོང་རྒྱ་མེད་པའི་རི་ཁུག་འདིར་མཚོན་ན། མི་རྒྱུས་མེད་ཅིག་གསར་དུ་སླེབས་ཚེ་གཏམ་གླེང་སྣ་ཚོགས་བྱེད་པ་ནི་ཡུལ་འདིའི་རྒྱུན་ལུགས་ལྟར་གྱུར་འདུག་པས་སོ། ། ང་རང་ནི་སློབ་གྲྭ་ཆེན་མོ་ནས་ཐོན་མ་ཐག་ཡིན་ལ། ལུས་ལ་གྱོན་པ་ཡང་ད་ལྟ་གྲོང་ཁྱེར་ཆེ་ཁག་ཏུ་དར་སོ་ཆེ་བ་ཤ་སྟག་ཡིན་པས་ངའི་སྐོར་ལ་དཔྱད་གླེང་བྱེད་པ་ཡང་ལུགས་དང་མཐུན་པ་ཞིག་ཡིན།72

ངས་ཚོགས་ཁང་གི་གྲལ་མགོར་འཛུམ་དམུལ་ལེར་བཞུགས་པའི་གདོང་ཅུང་རིད་པའི་སློབ་སྤྱི་དེ་ངོ་ཤེས་པ་ལས། གཞན་རྣམས་གཅིག་ཀྱང་ངོ་མི་ཤེས་པས་ངས་ཁོ་ཚོའི་མིག་ཞགས་ལ་གཡོལ་ཐབས་བྱས་ཤིང་མགོ་བོ་སྒུར་ནས་ཚོགས་འདུའི་མགོ་རྩོམ་རྒྱུར་རེ་སྒུག་བྱས། དེ་ནས་ཚོགས་འདུའི་མགོ་ཚུགས་ཤིང་སློབ་སྤྱིས་གཏམ་བཤད་པར་བརྟེན་ང་རང་ཅི་བྱ་གཏོལ་བྲལ་གྱི་གནས་བབ་ལས་གཞི་ནས་བཅིངས་འགྲོལ་ཐོབ་ཅིང་། ད་གཟོད་དབུགས་རིང་ཞིག་ཕྱུང་སྟེ་གཡས་གཡོན་གྱི་མ་འོངས་པའི་ལས་གྲོགས་རྣམས་ལ་མིག་ཉུལ་བྱེད་པའི་གོ་སྐབས་ཐོབ།སློབ་སྤྱིས་ཐོག་མར་ངའི་གནས་ཚུལ་རགས་རིམ་ཙམ་ངོ་སྤྲོད་མཛད་རྗེས་གོང་རིམ་ནས་སློབ་གྲྭ་ཆེན་མོ་ལས་ཐོན་པ་ཞིག་རང་སློབ་ཏུ་མངགས་ཡོང་བ་ནི་སློབ་གྲྭའི་གཟི་བརྗིད་ཡིན་ལུགས་སོགས་མང་པོ་གསུངས་སོང་། སློབ་གྲྭ་དེ་ནི‘‘ཆ་ཚང་བའི་’སློབ་འབྲིང་ཞིག་སྟེ། རྫོང་ཁག་གསུམ་གྱི་སློབ་མ་ཡོང་གི་ཡོད་ཅིང་དགེ་རྒན་གྱི་སྟོབས་ཤུགས་ཀྱང་ཅུང་ཞན་སྟབས་སློབ་གྲྭ་ཆེན་མོ་ལས་ཐོན་པ་ཞིག་དགེ་རྒན་དུ་མངགས་ཡོང་བ་ནི་ཧ་ལས་དགོས་པ་ཞིག་མ་ཡིན་པར་རྟ་དང་རན་པའི་སྒ་ཞིག་བསྟད་པ་རེད་ཟེར་ཡང་མི་འགྲིག་པ་མེད།སློབ་གྲྭའི་འགོ་ཁྲིད་ཀྱིས་སློབ་དུས་གསར་བའི་ལས་འགན་དང་སློབ་ཚན་འཁྲིད་མཁན་སོགས་བཀོད་སྒྲིག་བྱེད་སྐབས། བསམ་ཡུལ་ལས་འདས་པ་ཞིག་ལ་ང་རང་ལ་འཛིན་གྲྭ་གསར་པ་ཞིག་གི་བོད་ཡིག་དང་འཛིན་གྲྭ་གཞན་ཞིག་གི་ཙིས་རིག་སློབ་ཁྲིད་བཀོད་སྒྲིག་བྱས་འདུག་པས་ང་རང་ཧ་ལས་པར་གྱུར། ངའི་ཆེད་ལས་བོད་ཀྱི་སྐད་ཡིག་ཡིན་པ་འགོ་ཁྲིད་ཀྱིས་བརྗེད་པ་མ་ཡིན་ནམ་སྙམ་ནས་ཁོང་ལ་གསལ་འདེབས་ཤིག་བྱས་ཀྱང་ཁོང་གིས་ང་ལ་ལག་བརྡ་བྱེད་བཞིན་73

བཤད་མཚམས་བཅད་དེ་སྔར་བཞིན་འཛུམ་དམུལ་ལེར‘‘ད་ལྟ་ང་ཚོའི་སློབ་གྲྭར་དགེ་རྒན་ཉུང་བས་ཆེད་ལས་ལ་ངེས་པ་མི་འདུག དགེ་རྒན་ཚོས་གང་དུ་དགོས་མཁོ་ཡོད་ན་དེ་གར་འཁྲིད་དགོས། ད་ནི་ཐག་བཅད་པ་ལྟར་གྱིས’མིཟེར།ང་རང་རྩིས་རིག་དང་འབྲེལ་བ་ཆད་དེ་ལོ་བཞི་ཙམ་འགོར་ཞིང་སློབ་འབྲིང་དུ་ཡོད་སྐབས་ཀྱང་རྩིས་རིག་གི་སྦྱངས་འབྲས་ཡག་པོ་ཞིག་ཐོབ་མ་མྱོང་པས་དེ་རིང་སློབ་འབྲིང་རྩིས་རིག་དགེ་རྒན་གྱི་ལས་འགན་ལྕི་མོ་དེ་རང་གི་ཕྲག་ཏུ་ལྷུང་སྐབས་ང་རང་ཅི་བྱ་གཏོལ་བྲལ་དུ་གྱུར་ཏེ་སློབ་སྤྱི་ལ་རྒྱ་ཡིག་དང་། ལོ་རྒྱུས། ཆབ་སྲིད་སོགས་གང་ཞིག་ཁྲིད་དགོས་ཀྱང་ཆོག་མོད། ཙིས་རིག་ནི་ངས་མི་ཤེས་པས་འཁྲིད་མི་ཐུབ’’ཅེས་ཞུ་བ་ནན་ཆེར་ཕུལ་བ་ན། སློབ་སྤྱིས‘‘ད་འོ་ན་ལས་འགན་དེ་སུ་ལ་སྤྲོད་དགོས་སམ་’ཞེས་ཟེར་བཞིན་ཐབས་ཟད་པའི་ཉམས་ཀྱིས་ང་ལ་ཅེར་འདུགདུས་ཚོད་སྐར་མ་ཁ་ཤས་ཀྱི་རིང་ལ་མི་གཅིག་ཀྱང་ཁ་མ་གྲགས་པས་ཚོགས་ར་ཡོངས་སུ་གྲག་འགུལ་ཙམ་ཡང་མེད་པར་དལ་ཅག་གེར་གྱུར་ཅིང་། སྐབས་དེར་ངའི་སེམས་ལའང་ནོངས་འགྱོད་ཆེན་པོ་སྐྱེས་ནས་ངས་རྩིས་རིག་ཡག་པོ་ཞིག་མ་ཤེས་པ་ཅི་ཡིན་ནམ་སྙམ་ཞིང་དབུགས་ཀྱང་འབྱིན་དཀའ་བ་ལྟ་བུའི་སྣང་བ་སྐྱེས། སྐབས་དེར་མི་ཞིག་གིས‘‘ངས་ཀྱང་རྩིས་རིག་ཆེད་དུ་བསླབས་མ་མྱོང་ཡང་རང་སྦྱོང་བྱས་ཏེ་ད་ལྟ་ཕྲན་ཙམ་ཤེས་ཀྱི་ཡོད་པས་གལ་ཏེ་ཡིད་ཆེས་ཡོད་ན་ངེད་གཉིས་ཀྱི་སློབ་ཚན་བརྗེས་ན་འགྲིག་གི་མ་རེད་དམ’’ཅེས་བཤད་པ་ན་ཚང་མའི་དོ་སྣང་གི་འདྲེན་བྱེད་དང་མཉམ་དུ་ངས་ཀྱང་ཕྱོགས་དེར་བལྟས་ཚེ་ད་ལྟ་སྐད་ཆ་བཤད་མཁན་དེ་ཁོ་རེད་འདུག ་74 ་

ཉིན་འགའི་སྔོན་ལ་ང་ཐོག་མར་འདི་གར་འབྱོར་སྐབས་ངེད་གཉིས་རླངས་འཁོར་གཅིག་ཏུ་བསྡད་ནས་ཡོང་ཞིང་། ཁོང་གིས་ངའི་དངོས་པོ་སོགས་རླངས་འཁོར་ལས་ལེན་རོགས་བྱས་པའི་དགེ་རྒན་བསྟན་ཕུན་མ་ཡིན་ནམ་སྙམ་བཞིན་མགོ་སྒུར་ཏེ་སློབ་སྤྱིས་ལན་ག་འདྲ་ཞིག་འདེབས་པར་བསྒུགས་པ་ཡིན།སློབ་སྤྱིས་ཁོང་གི་སྐད་ཆར་ཐད་ཀར་ལན་མ་བཏབ་པར་ཉོབ་མདངས་དང་བཅས་ང་ཚོར་ལྟ་བཞིན་ཡོད་པ་ལས་དོན་དེར་དོ་སྣང་དེ་ཙམ་བྱེད་ཀྱི་མེད་པ་ལྟར་མངོན། དགེ་རྒན་གཞན་རྣམས་ཀྱིས་བཟང་ངན་ཅི་ཡང་མ་བཤད་པས་མཇུག་མཐར་སློབ་སྤྱིས‘‘གནས་སྐབས་སུ་ང་ཚོས་དེ་ལྟར་བྱ་རྒྱུ་ལས་འོས་མི་འདུག’་ཅེས་ཚིག་ཐག་བཅད་ནས་གསུངས།ང་ཚོའི་འཛིན་གྲྭའི་སློབ་གྲོགས་རྣམས་ཀྱིས་དགའ་སྤྲོའི་ངང་ནས་སློབ་གྲྭ་ཆེན་མོའི་མཐའ་མཇུག་གི་དུས་ཚོད་དེ་སྐྱེལ་སྐབས་དགེ་རྒན་གྱིས‘‘མི་འགྱངས་པར་ཁྱོད་ཚོ་སྤྱི་ཚོགས་ཀྱི་འཚོ་བ་དངོས་ཀྱི་ཁྲོད་དུ་ཞུགས་དགོས་པས། མངར་སྐྱུར་སྐ་གསུམ་གྱི་འཚོ་བའི་བྲོ་བ་ཅི་ཡང་མྱོང་སྲིད་ན་ད་ལྟ་ནས་བཟུང་ཡིད་ཆེས་དང་རེ་སྨོན་དེ་འདྲ་ཆེན་པོ་བྱ་མི་རུང་ལ་ཡིད་ཐང་ཆད་པ་དང་རེ་མེད་སྤོབས་མེད་ནི་དེ་བས་ཀྱང་བྱ་མི་རུང་’ཞེས་གསུངས་མྱོང་ཡང་ང་རང་ལ་མཚོན་ན་རང་གི་མདུན་ལམ་ལ་ཡིད་ཆེས་དང་སྙིང་སྟོབས་ཀྱིས་ཁེངས་ཡོད། ཡིན་ན་ཡང་ད་རེས་ལས་ཀའི་མགོ་ཚུགས་མ་ཐག་གདོང་པགས་བཤུས་པའི་གནས་ཚུལ་འདི་འདྲ་ཞིག་དང་ཐུག་པས་ང་རང་སེམས་ཧ་ཅང་ཕམ་བྱུང་། ཡང་སྒོས་སུ་བསྟན་ཕུན་ཞེས་པ་དེས་རང་འགུལ་གྱིས་ངའི་ལས་འགན་ཁས་བླངས་ཀྱང་སློབ་སྤྱིས་རྣམ་འགྱུར་དེ་འདྲ་སྟོན་དགོས་དོན་ག་རེ་ཡིན་ནམ་སྙན་བཞིན་ཡིད་བློང་བློང་75

པོར་གྱུར་ཅིང་དྲི་བ་མང་པོ་ཞིག་མིག་ལམ་དུ་ཤར། འདི་ལྟར་སེམས་སྐྱིད་པོ་རང་མ་བྱུང་བས་ཉིན་རྒྱུན་རང་ཤག་ཏུ་འཛུལ་ཏེ་སྡོད་པ་ལས་གང་དུའང་འགྲོ་འདོད་མི་འདུགང་ལ་སྤྲད་པའི་འཛིན་གྲྭ་དེའི་སློབ་མ་མང་ཆེ་བ་ནི་རྫོང་གི་ལས་བཟོའི་བུ་ཕྲུག་ཡིན་ཞིང་། འཛིན་གྲྭ་དེ་གླེང་དུས་དགེ་རྒན་ཞིག་ཡིན་ཚེ་གིས་མགོ་བོ་འཕྲེད་དུ་གཡུག་པར་མ་ཟད། ངས་གསར་དུ་ངོ་ཤེས་པའི་བུ་མོ་དགེ་རྒན་ཞིག་གིསུ་འཛིན་གྲྭ་དེའི‘‘མཛད་རྗེས་མིདག་གླེང་ཞིང་བུད་མེད་དགེ་རྒན་ཞིག་ཡིན་ཚེ་སློབ་མ་ཚོས་ངུ་རུ་བཅུག་པའི་གནས་ཚུལ་རྣམས་ཐོས་སྐབས་འཇིགས་སྔངས་དང་སེམས་ཁྲལ་གྱིས་གཉིད་ཀྱང་མི་ཁུགས་པར་གྱུར། འོན་ཀྱང་བློ་ཡུལ་ལས་འདས་པ་ཞིག་ལ་ང་རང་ཐེངས་དང་པོར་སློབ་ཁྲིད་དུ་སོང་སྐབས་སློབ་མ་ཆོས་རིག་པ་བསྒྲིམས་ཏེ་སློབ་ཁྲིད་ལ་ཉན་པ་དང་ནན་ཏན་གྱིས་ཟིན་བྲིས་འགོད་བཞིན་འདུག་པས་ང་རང་དགའ་སྤྲོ་དཔག་ཏུ་མེད་པ་སྐྱེས་ཤིང་ངའི་སྔར་གྱི་སྤོབས་པའི་ཁྲག་རྒྱུན་དེ་སླར་ཡང་ལུས་ཡོངས་ལ་རྒྱུ་བ་ལྟར་གྱུར།ངས་སློབ་ཚན་དང་པོ་དེ་བདེ་བླག་ཏུ་ཁྲིད་རྗེས་སེམས་ལྷོད་ཤིག་ཤིག་གི་ངང་ནས་སློབ་དཔྱོད་ཁང་དུ་འཛུལ་སྐབས་དེ་གར་དགེ་རྒན་ཁ་ཤས་ཡོད་པ་དང་ཁོ་ཚོས་ང་ལ་འཛུམ་ཙམ་རེ་བྱེད་པ་ལས་ཅི་ཡང་མི་བཤད། ངའི་ཡིག་ཅོག་གི་ཁ་སྤྲོད་དུ་ཡོད་པའི་དགེ་རྒན་བསྟན་ཕུན་གྱིས་དཔེ་དེབ་ཅིག་ལ་ལྟ་བཞིན་ཡོད་པས་ང་རང་འདུག་སྟེགས་སུ་བསྡད་རྗེས་གཞི་ནས་འཛུམ་དང་བཅས་མགོ་བོ་ལྕོག་ཙམ་བྱས།ངས་རྒྱུན་དུ་བསྟན་ཕུན་གྱི་གདོང་གི་སྐྱོ་ཉམས་དེ་མཐོང་བ་ན་དབང་མེད་76

དུ་ཐེངས་དེའི་ཚོགས་འདུའི་སྟེང་གི་གནས་ཚུལ་རྣམས་དྲན་ཞིང་དེ་མ་ཐག་ཁོ་ལ་འཚེར་སྣང་ཞིག་ཀྱང་སྐྱེས་ཏེ། ཁོང་དང་ཕན་ཚུན་ལབ་གླེང་བྱེད་མི་ཕོད་པར་གྱུར། ཁོའི་གནས་ཚུལ་ཅི་ཡང་མི་ཤེས་པས་དགེ་རྒན་དེ་དག་གི་བཞིན་རས་ལ་རྒྱུན་དུ་སློབ་ཁྲིད་སྐབས་ཀྱི་གཟབ་ནན་དང་སྒམ་པོའི་ཚུལ་མངོན་འདུག་པ་ལས་ཁོ་ཚོའི་ལུས་སྟེང་དུ་འདྲིས་བདེ་གཤིབ་བདེ་དང་གསོན་ཤུགས་དང་སྤྲོ་སྣང་གི་ཉམས་འགྱུར་ཧ་ལམ་མཐོང་རྒྱུ་མི་འདུག་པས་ད་ལྟ་སྤྲོ་སྣང་གི་ཡུལ་ཁམས་ཏེ།སློབ་གྲྭ་ཆེན་མོ་དང་བྲལ་མ་ཐག་པའི་ང་རང་ལ་མཚོན་ན་གུ་དོག་ཅིང་དབུགས་ཀྱང་རྔུབ་དཀའ་བའི་སྣང་བ་ཞིག་བྱིན།དེ་ནས་ཉིན་མང་པོ་འགོར་རྗེས་རིམ་བཞིན་ང་རང་དགེ་རྒན་བསྟན་ཕུན་དང་འདྲིས་ཤིང་ངེད་གཉིས་ལ‘‘ཐུན་མོང་གི་སྐད་ཆ’’ཡོད་པར་གྱུར། ཁོང་གི་ལོ་ཚོད་ང་ལས་ཅུང་ཆེ་ཞིང་ཁོང་ལ་བོད་ཀྱི་ལོ་རྒྱུས་དང་། སྐད་ཡིག རྩོམ་རིག་སོགས་ཀྱི་སྐོར་བཤད་རྒྱུ་མང་པོ་ཡོད་པ་མ་ཟད་གཞན་རྒྱལ་ཁབ་ཕྱི་ནང་གི་ཤེས་བྱའི་སྐོར་ལ་ཡང་མང་པོ་ཞིག་བཤད་རྒྱུ་ཡོད་པ་རེད། ཁོང་གི་སྐད་གདངས་ལས་ཁོང་གི་སྐྱེས་ཡུལ་ནི་རྫོང་འདི་རང་ཡིན་པ་ཤེས་ཐུབ་མོད། འོན་ཀྱང་ཁོང་སློབ་གྲྭ་གང་ནས་ཐོན་མིན་ཤེས་མ་བྱུང་ལ་དེའི་སྐོར་གཞན་གྱིས་ཀྱང་བཤད་མ་མྱོང་བས་ཐེངས་ཤིག་ངས་ཁོང་ལ༤ཁྱེད་རང་སློབ་གྲྭ་གང་ནས་ཐོན་པ་ཡིན’’ཞེས་དྲིས་པར། བསྟན་ཕུན་གྱིས་སྐད་ཆ་དེ་གོ་མ་ཐག་བཞིན་མདོག་ཅུང་ལོག་སྟེ‘‘མི་ཚང་མའི་རླུང་རྟ་དང་བསོད་ནམས་གཅིག་མཚུངས་གང་ནས་ཡོང་ཐུབ། ཁོ་བོ་ནི་སློབ་གྲྭ་གང་ཡང་འགྲིམས་མ་མྱོང༧ཞེས་པ་ཙམ་ལས་ལན་གསལ་བོ་ཞིག་བཏབ་མ་བྱུང་། ཁོང་གི་ཉམས་འགྱུར་ལ་བལྟས་ན་སྐད་ཆ་དེས་ཁོང་གི་སེམས་77

ལ་ཕོག་ཐུག་ཆེན་པོ་ཞིག་བཏང་བ་ལྟར་སྣང་བས་ང་རང་ཞེ་གཏིང་ནས་འགྱོད་བྱུང་།ཉིན་དེ་ནས་བཟུང་ངེད་གཉིས་ཀྱི་བར་དུ་སྐད་ཆ་ཇེ་ཉུང་དུ་སོང་ཞིང་འབྲེལ་ཐག་ཇེ་རིང་དུ་གྱུར། སྤྱིར་ང་རང་མཚན་མོ་ཉལ་འཕྱི་མོད། ཡིན་ནའང་དུས་ནམ་ཡིན་ཡང་ང་རང་ཉལ་བའི་སྐབས་སུ་དགེ་རྒན་བསྟན་ཕུན་གྱི་སྒེའུ་ཁུང་ལས་སྔར་བཞིན་སྒྲོན་མེའི་འོད་མཐོང་ཐུབ་ལ། སྐབས་འགར་ཟས་ཟ་དུས་དང་ངལ་གསོའི་དུས་སུའང་ཁོང་གིས་རྩིས་རིག་སློབ་གཞི་ཁྱེར་ནས་རྩིས་རིག་ལ་ཅུང་མཁས་པའི་དགེ་རྒན་གི་སར་སོང་སྟེ་དཀའ་གནད་བཀའ་འདྲི་ཞུ་བཞིན་པ་སོགས་མཐོང་སྐབས་ངའི་སེམས་ནས་ཁོང་ལ་ཅི་ཞིག་ཆད་ཡོད་པ་ལྟར་ནོངས་འགྱོད་རེ་སྐྱེས་ནའང་ཁོང་ལ་ཁ་ཡག་ཚིག་བཟང་གཅིག་ཀྱང་བཤད་མ་ ་ཤེས་པས། སེམས་གཏིང་ནས་ཁོང་ལ་དགོངས་དག་ཐུགས་བདེན་སྙམ་པའི་འདོད་བློ་ཞིག་རྟག་ཏུ་ཤར།དུས་ཀྱི་འཁོར་ལོའི་འགྲོས་དང་བསྟུན་ནས་ང་རང་དགེ་རྒན་གཞན་རྣམས་དང་འདྲིས་ཤིང་རང་ཉིད་ཁེར་རྐྱང་གི་སྣང་བ་དེའང་ཇེ་ཆུང་དུ་སོང་།ཡིན་ན་ཡང་ང་དང་དགེ་རྒན་བསྟན་ཕུན་གྱི་འབྲེལ་བ་དེ་ཇེ་རིང་དུ་འགྲོ་བཞིན་ཡོད་པས་ངའི་སེམས་མི་བདེ་བར་གྱུར། ཁོང་དང་འབྲེལ་བ་ཇེ་དམ་དུ་གཏོང་ཆེད། ངས་བོད་ཡིག་སྐོར་གྱི་དཀའ་གནད་མང་པོ་ཞིག་བཙལ་ཏེ་ཁོང་གི་སར་འདྲི་བར་སོང་སྐབས། ཁོང་གིས་སྣང་དག་དེ་འདྲ་རང་མི་བྱེད་པར་ངའི་དྲི་བར་ལན་སྟབས་བདེ་རེ་འདེབས་པ་ལས་གཞན་ཅི་ཡང་བཤད་རྒྱུ་མེད་པས་ཐོ་རང་སླར་ཡང་སེམས་མི་བདེ་བ་ཞིག་བྱུང་། ་78

ཉིན་ཞིག་ང་རང་ཁོང་གི་ཉལ་ཁང་དུ་〈དག་ཡིག་ངག་སྒྲོན་〉ལས་དཀའ་གནད་ཅིག་འདྲི་བར་འགྲོ་དུས་ཁོང་མལ་ཁང་དུ་མེད་ཀྱང་སྒོ་ལྕགས་བརྒྱབ་མི་འདུག་པས་ཐག་རིང་དུ་སོང་མེད་པར་སྙམ་ནས་ནང་དུ་སོང་ནས་བསྒུགས་པ་ཡིན། ཉལ་ཁང་ནང་དུ་མིག་མྱུལ་བྱེད་སྐབས་ཡིག་ཅོག་དང་ཉལ་ཁྲིའི་སྟེང་དུ་དཔེ་ཆ་དང་ཟིན་བྲིས་དེབ་ཁ་ཕྱེ་སྟེ་བཞག་འདུག་པས་གྲོང་ཁྱེར་ནས་སླེབས་མ་ཐག་པའི་ངའི་ཉལ་ཁང་དང་བསྡུར་ཚེ་དངོས་གནས་གོ་རིམ་ཅི་ཡང་མེད་པ་ཞིག་རེད། ཁོའི་ཡིག་ཅོག་སྟེང་གི་གྱང་འགྲམ་དང་། ཉལ་ཁྲིའི་ཟུར། སྒེའུ་ཁུང་སྟེང་བཅས་སུ་མཚན་ཉིད་རིག་པ་དང་། ལོ་རྒྱུས། སྐད་ཡིག རྩོམ་རིགརྩིས་རིག་སོགས་བོད་རྒྱ་ཡིག་རིགས་ཀྱི་དཔེ་དེབ་མང་པོས་ཁེངས་འདུག་པས་ང་རང་ཧ་ལས་པར་གྱུར། ཁོང་གི་ཉལ་ཁྲིའི་སྔས་མགོའི་ཐོད་ཀྱི་གྱང་ལྡེབས་སུ་ཐོན་མི་སམ་བྷོ་ཊའི་བྲིས་སྐུ་ཞིག་བཀལ་ཡོད་ཅིང་དེའི་གཤམ་དུ་ཐོན་མི་ལ་བསྟོད་པའི་སྙན་ཚིག་ཤོ་ལོ་ཀ་ཞིག་ཀྱང་བྲིས་འདུག ཡང་གྱང་ངོས་གཞན་ཞིག་ཏུ‘‘ཤེས་བརྩོན་ཐོས་པ་ཅན་གྱི་ཉམ་ཆུང་གི་ཁ་སྟབས། ། ་བླུན་པོ་ནོར་རྐྱལ་འཁུར་བའི་དབང་ཤེད་ཀྱིས་བཅོམ་སྟེ། །ཆོས་མཐུན་བཀུར་སྟིའི་བཞུགས་གྲལ་གོ་ལོག་ཏུ་བསྡེབས་ནས། །སེང་གི་ཁྱི་ཡི་གཡོག་ཏུ་གྱུར་ཚུལ་འདི་སྐྱོ་བ། ། ་་ཞེས་པའི་དགེ་འདུན་ཆོས་འཕེལ་གྱི་སྙན་ཚིག་ཤོ་ལོ་ཀ་གཅིག་ཚུགས་ཡིག་ལེགས་པོས་བཤུས་ཏེ་སྦྱར་འདུགངས་དེ་དག་ལ་བལྟས་ནས་རེ་ཞིག་འགོར་ཡང་ཁོང་ད་དུང་མ་ཡོང་པས་ཡིག་ཅོག་སྟེང་ནས་དེབ་ཅིག་བླངས་ཏེ་ལྟ་བཞིན་དུ་བསྒུགས། ཡུད་ཙམ་འགོར་རྗེས་ཁོང་དཔེ་དེབ་ཅིག་ཁྱེར་ནས་ཡོང་བ་དང་ང་མཐོང་འཕྲལཛིཨ་ཙི། དགེ་རྒན་ཟླ་79

སྒྲོན་ལགས། སྒུག་ཡུན་རིང་པོ་མ་བྱུང་ངམ། སྐུ་དོན་ཡོད་དམ།་་ཞེས་འཚབ་འཚུབ་ཀྱི་ངང་ནས་ལག་གི་དཔེ་དེབ་ཕར་བཞག་ཅིང་འཚེར་སྣང་དང་བཅས་ ་ཉལ་ཁྲིའི་སྟེང་དུ་བཀྲམ་ཡོད་པའི་དཔེ་དེབ་རྣམས་བསྡུ་གསོག་བརྒྱབ་རྗེས་ང་ལ་ཇ་ལྡུག་རྩིས་བྱེད་བཞིན་འདུག་ཀྱང་ངས་མཐའ་གཅིག་ཏུ་མིན་ཞེས་བཤད་རྗེས་དཀའ་གནད་དེ་ཁོང་ལ་དྲིས་པས་གཞི་ནས་ཁོང་གི་རྣམ་འུགྱུར་དེ་རྒྱུན་ལྡན་ལྟར་གྱུར་ཅིང་ངའི་དྲི་བར་ལན་བཏབ། ཁོང་གི་འགྲེལ་བཤད་དེ་དག་ལ་ཉན་སྐབས་དེ་འདྲའི་གོ་བདེ་བ་དང་ཤེས་སླ་བ་ཞིག་འདུག་པས། སླར་ཡང་ཁོང་གི་བཤེས་གཉེན་དང་སློབ་གྲྭའི་སྐོར་ཤེས་འདོད་ཆེན་པོ་བྱུང་ནའང་དེ་སྔར་ཁོང་གིས་ལན་མ་བཏབ་པ་དེ་དྲན་པས་འདྲི་མ་ཕོད་པར་ཕྱིར་མིད་པ་ཡིན། རྗེས་སུ་ཁོང་གི་སློབ་ཚན་ཐེངས་འགའ་ཉན་པར་སོང་། ཁོང་གི་སློབ་ཁྲིད་ནི་དེ་འདྲའི་ཁ་གསལ་ཞིང་གོ་བདེ་རཱིབ་དང་སློབ་ཚན་ཚོགས་རིམ་བཞིན་ཐོག་མའི་སྐར་མ་བཅུ་རེ་བེེད་སྤྱད་དེ་སློབ་མ་ཚོར་ཚོགས་ཐེངས་གོང་མར་ཁྲིད་ཟིན་པ་དག་ཤེས་ཡོད་མིན་ངག་རྒྱུགས་ལེན་པ་དང་། སློབ་ཚན་གསར་པ་ཁྲིད་སྐབས་དཔེ་དོན་འཇུག་པ་དང་གསོན་ཉམས་ཧ་ཅང་དོད་པས་སློབ་མ་ཚོས་ཀྱང‘‘རྒན་བསྟན་ཕུན་ལགས’’ཞེས་གུས་བཀུར་བྱེད་པ་ལའང་རྒྱུ་མཚན་ཆེན་པོ་འདུག དགེ་རྒན་ཞིག་ལ་དོན་དངོསཀྱི་ཡོན་ཚད་གང་འདྲ་ཡོད་མིན་ནི་དེས་བཤད་པ་རྣམས་སློབ་མ་རྣམས་ཀྱིས་དང་ལེན་བྱེད་ཐུབ་མིན་དང་སློབ་ཕྲུག་ཚོའི་ཤེས་ཚད་དང་གདེང་འཇོག་ལས་རྟོགས་ཐུབ་པས། ཁོང་གི་དེ་སྔའི་འཛིན་གྲྭའི་སློབ་མ་དེ་དག་ད་ལྟ་ངའི་སློབ་ཁྲིད་ལ་བློ་ཁ་ཁེངས་ཀྱི་ཡོད་བཟོ་མ་མཆིས།ཕྱི་དྲོ་སླར་ཡང་ཚོགས་འདུ་ཞིག་ཚོགས་རྒྱུ་ཡིན་པས་ཉིན་གུང་སློབ་སྤྱིས་ང་80

ལ་བརྡ་བརྒྱབ་པ་དང་ཆབས་ཅིག་བསྟན་ཕུན་ལ‘‘ཁྱོད་ལ་དོན་བྱ་ཡོད་ཚེ་མ་ཡོང་ནའང་ཆོག་’ཅེས་བཤད་པས་བསྟན་ཕུན་གྱིས་ཀྱང‘‘ང་ལ་སློབ་ཚན་གྲ་སྒྲིག་དང་སྦྱོང་ཚན་འབྲི་རྒྱུ་མང་པོ་ཞིག་ཡོད’’ཅེས་ལན་བཏབ་མོད་དོན་དངོས་སུ་ཁོའི་སེམས་ལ་ཁོ་རང་ཚོགས་འདུར་ཞུགས་མི་ཆོག་པ་ག་རེ་ཡིན་ནམ་སྙམ་ཡོད་ངེས་རེད།ཚོགས་འདུའི་སྟེང་དུ་དགེ་རྒན་གྱི་གོ་མིང་ཐོབ་ཐང་སྤྲོད་ཐབས་སྐོར་གྱི་འབྲེལ་ཡོད་ཡིག་ཆ་སློབ་སྦྱོང་བྱས་ཤིང་སློབ་གྲྭའི་འགན་འཁུར་བས་ཡིག་ཆ་ཀློག་བཞིན་དུ་འགྲེལ་བཤད་མང་པོ་ཞིག་བྱས། ཡིན་ན་ཡང་ངའི་སེམས་ལ་བསྟན་ཕུན་ཚོགས་འདུ་འདིར་ཞུགས་མི་རུང་བ་ཅི་ཡིན་ནམ་སྙམ་ཞིང་ཆུ་ཚད་འདི་ལྟར་མཐོ་ཞིང་སློབ་མས་འདི་ལྟར་དགའ་བསུ་བྱེད་པའི་དགེ་རྒན་ཞིག་ལ་གོ་མིང་ཐོབ་ཐང་སྤྲོད་མི་རུང་བ་ཅི་ཡིན་སོགས་དོན་མང་པོ་ཞིག་སེམས་ལ་འཁོར་ཟིན་ནའང་ཚོགས་འདུ་གྲོལ་རྗེས་དགེ་རྒན་གཞན་རྣམས་ནི་རང་ཉིད་ལ་གོ་མིང་རིམ་པ་གང་འདྲ་ཞིག་ཐོབ་པར་ཚོད་དཔག་དང་གླེང་མོལ་བྱེད་བཞིན་ཕྱིར་སོང་མོད། ངའི་སེམས་ལ་བསྟན་ཕུན་གྱི་དོན་དེ་ཁོ་ན་འཁོར་ཞིང་དོན་དེའི་མཐིལ་རྟོགས་པར་འདོད་པས་ལག་ཏུ་དཔེ་དེབ་ཅིག་ཡོད་པ་དེར་བལྟ་ཁུལ་གྱིས་མཇུག་ཏུ་བསྡད་པ་ཡིན། སློབ་སྤྱིས‘་ཟླ་སྒྲོན་ལགས’’ཞེས་གསུངས་པས་ངས་མགོ་བོ་བཏེགས་ནས‘‘ཨ་ཙི’’ཞེས་མི་གཞན་དག་སོང་ཚར་བ་མ་ཤེས་ཁུལ་བྱས་པ་དང་དེ་ནས་རང་ཤག་ཏུ་ལོག་བཞིན‘‘སློབ་སྤྱི་ལགས། དགེ་རྒན་བསྟན་ཕུན་གོ་མིང་ཐོབ་ཐང་སྤྲོད་པའི་ཚོགས་འདུར་མི་ཞུགས་པ་ཅི་ཡིན་་ཞེས་ཁ་ནས་ཐལ། ‘‘ཁོང་དམངས་བཙུགས་སློབ་གྲྭའི་དགེ་རྒན་ནས་འདི་གར་ཡར་འཐེན་བྱས་པ་ཞིག་ཡིན། སློབ་81

ཁྲིད་ཀྱི་ཡུན་ཚད་དང་ཆ་རྐྱེན་མི་འདང་བས་ཡིག་ཆའི་དགོངས་དོན་དང་མི་མཐུན་་ཞེས་ལན་བཏབ།དེ་ནས་བཟུང་ངས་ཁོང་གི་དོན་ལ་སྔར་བས་ཀྱང་ཡིད་འཇོག་བྱས་ཤིང་ཁོའི་སེམས་ཀྱི་གསང་བ་དེ་ཤེས་འདོད་ཆེན་པོ་བྱུང་མོད། ཁོང་གིས་ང་ལ་སྔར་བཞིན་གཡོལ་གང་ཐུབ་དང་སྐད་ཆ་ཉུང་ངུ་ཙམ་ལས་མི་བཤད་པས་ཐབས་གང་ཡང་མ་བྱུང་།ས་འདི་གྲང་ངར་ཧ་ཅང་ཆེ་ལ་དགུན་ཚུགས་མ་ཐག་གྲང་ངར་གྱིས་རུས་རྐང་ལ་ཟུག་གཟེར་གཏོང་བས་སློབ་ཁྲིད་མེད་དུས་ཉལ་ཁང་དུ་ལོག་པར་འདོད་ཀྱང་སློབ་གྲྭའི་སྒྲིག་ལམ་ལྟར་ན་ལས་བྱོལ་གྱི་གྲས་སུ་བརྩི་བས་སློབ་དཔྱོད་ཁང་མི་སྲུང་ཀ་མེད་རེད། སྟབས་ལེགས་པ་ཞིག་ལ་སློབ་དཔྱོད་ཁང་དུ་ལྕགས་ཐབ་ཡོད་ཅིང་བུད་ཤིང་དང་ལྕི་བ་ཡང་མང་པོ་ཡོད་པས་སློབ་ཁྲིད་ཀྱི་རེས་སྐོར་ལྟར་དགེ་རྒན་གཉིས་གསུམ་རེ་ལྷག་ཡོད་པ་དང་དེ་དག་གིས་མེ་དྲོན་པོ་བུས་ཡོད་པར་མ་ཟད་ཆུ་ཁོལ་ཡང་བསྐོལ་ཡོད་པས་སློབ་ཁྲིད་ལ་སོང་བའི་དགེ་རྒན་རྣམས་ཕྱིར་ཡོང་ན་ལག་པ་བསྲོ་ཆོག་ལ་ཆུ་ཁོལ་འཐུང་རྒྱུའང་ཡོད།སེམས་ཀྱི་རྣམ་རྟོག་ཡིན་ནའང་འདྲ། ཡང་ན་དོན་དངོས་ཡིན་ནའང་འདྲ། གང་ལྟར་ང་ལ་སློབ་ཁྲིད་མེད་དུས་དགེ་རྒན་བསྟན་ཕུན་ལའང་སློབ་ཁྲིད་མེད་པས་དུས་ཚོད་ཀྱིས་ཀྱང་ང་ཚོར་ཀུ་རེ་རྩེད་གིན་ཡོད་པ་དང་འདྲ། ངེད་གཉིས་གཅིག་པུ་སློབ་དཔྱོད་ཁང་དུ་ལུས་སྐབས་ཁོས་དཔེ་ཆ་ཁོ་ནར་བལྟ་བ་ཡིན་པས་ངས་ཁོང་ལ་ཆུ་ཁོལ་ལྡུག་སྐབས་ཁོས་མགོ་བོ་ཡར་དགྱེ་སྟེ་འཛུམ་དང་བཅས‘‘ཐུགས་རྗེ་ཆེ་་ཟེར་བ་ལས་ཚིག་གཅིག་ཙམ་ཡང་མི་བཤད་པས་ངས་ཁ་བརྡ་82

འདྲ་བྱེད་འདོད་ཀྱང་བཤད་ཡ་མེད་པས་ཁ་རོག་མི་སྡོད་ཀ་མེད་རེད། སློབ་དཔྱོད་ཁང་དེར་ང་གཅིག་པུ་མ་གཏོགས་བུ་མོ་ཞིག་མེད་པ་དང་རྒན་དར་རྒྱས་ལགས་ཕུད་མང་ཆེ་བ་ན་གཞོན་ཤ་སྟག་ཡིན་པ་དང་ཕན་ཚུན་ལབ་གླེང་བྱེད་པའང་ཧ་ཅང་ཉུང་། དེའི་རྐྱེན་གྱིས་དུས་རྒྱུན་དུ་ངའི་སེམས་ལ་གལ་ཏེ་བུ་མོ་རོགས་པ་འགའ་ཡོད་ན་ཅི་མ་རུང་སྙམ།ཉིན་ཞིག་ང་ཆུ་ལེན་དུ་འགྲོ་སྐབས་ངའི་སྔོན་དུ་སློབ་མའི་མ་བྱན་བུ་མོ་དེ་གཉིས་ལབ་གླེང་བྱེད་བཞིན་འགྲོ་གིན་འདུག6‘དེང་སང་ཡིན་ན་འཁྲུག་པའི་སྒང་རེད’་༤སུ་དང་སུ་འཁྲུག་གི་འདུག་གམ་མི‘‘རྒན་ཟླ་སྒྲོན་ལགས་དང་རྒན་བསྟན་ཕུན་ལགས་གཉིས་དེང་སྐབས་ཚ་བ་རི་ཐང་མཚམས་སུ་སླེབས་འདུགམི’ ལྐེ‘‘དེ་ག་རང་རེད། ངས་བལྟས་ཀྱང་ཁོ་གཉིས་ཀྱི་བྱེད་སྟངས་མཚར་པོ་ཞིག་འདུག ལྷག་པར་དུ་རྒན་ཟླ་སྒྲོན་རྒྱུན་དུ་རྒན་བསྟན་ཕུན་གྱི་སར་འགྲོ་བ་དང་ཕྱི་ངོས་ནས་ཁོ་གཉིས་དཔེ་ཆ་ཕར་གཡོར་ཚུར་གཡོར་བྱེད་ཀྱང་དོན་དངོས་སུ་ཅི་ཞིག་བཤད་ཀྱིན་ཡོད་པ་སུས་ཤེས’’ངས་གོམ་པ་ཇེ་མགྱོགས་སུ་བཏང་ནས་ཁོང་གཉིས་ཀྱི་རྗེསྒ་ཟིན་རྗེས‘‘དེ་འདྲ་རེད་དམ’’ཞེས་དྲིས་པས་ཁོ་ཚོས་ཕན་ཚུན་ལྐོག་ལྟ་རེ་བྱས་ཤིང་ལྕེ་བསྣར་རེ་བྱས་ཏེ་བྲོས་སོང་། སྐབས་དེར་ང་ཁོང་ཁྲོ་ལངས་ཏེ་དོན་འདི་སློབ་གྲྭའི་འགོ་ཁྲིད་ལ་ཡར་ཞུ་བྱེད་འདོད་ན་ཡང་མནོ་བསམ་ཞིག་བཏང་ན་ཁོ་མོ་གཉིས་ཀ་སློབ་གྲྭར་འགྲིམས་མ་མྱོང་བའི་ཞིང་གྲོང་གི་བུ་མོ་གཉིས་ཡིན་པས་འཁང་ར་བྱེད་83

དགོས་དོན་མེད་སྙམ་བྱུང་། ཡིན་ན་ཡང་མ་བྱན་གཉིས་ཀྱི་སྐད་ཆ་ལས་རྒན་བསྟན་ཕུན་གྱིས་ང་ལ་གཡོལ་དགོས་པའི་རྒྱུ་མཚན་ཡང་ཤེས་སོང་། དེ་ནས་བཟུང་ངའི་སེམས་ནས་ཁོང་ལ་དང་བ་ཞིག་ངང་ངམ་ཤུགས་ཀྱིས་སྐྱེས་ཀྱང་།རྒྱུ་མཚན་ཅི་ཡིན་རང་གིས་ཀྱང་བཤད་དཀའ།ཉིན་དེའི་ཕྱི་དྲོ་སྒོ་སྲུང་བགྲེས་པོས་ཚགས་པར་དང་ཡི་གེ་ཁ་ཤས་སློབ་དཔྱོདཁང་དུ་བསྐྱལ་ཡོང་བ་དང་དེ་དག་གི་ཁྲོད་དུ་ངའི་ཡི་གེ་ཞིག་ཀྱང་འདུགངས་དེའི་ཡིག་ཐུམ་ལས་ངའི་དགའ་གྲོགས་ཀྱིས་བསྐུར་བ་ཡིན་པ་ལམ་སང་ཤེས་བྱུང་། ང་དགའ་སྤྲོ་དང་སེམས་འགུལ་ཚད་མེད་སྐྱེད་པས་ལམ་སང་ཡིག་ཐུམ་ཁ་འབྱེད་སྐབས་ལག་པ་ཅུང་འདར་བཞིན་འདུག་ཅིང་། ཡི་གེ་ཕྱིར་བཏོན་ནས་ལྟེབ་བརྩེགས་བཤིགས་དུས་དེའི་ནང་ལས་འདྲ་པར་ཞིག་སར་ལྷུང་སོང་། ཐོག་མར་མི་རྣམས་ཀྱིས་ང་ལ་དོ་སྣང་དེ་འདྲ་བྱེད་ཀྱི་མེད་ཀྱང་པར་དེ་ལྷུང་འཕྲལ་ཚང་མས་དུས་གཅིག་ཏུ་འདྲ་པར་ལྟ་བཞིན་ཡོད་པས་ཁོ་ཚོ་ཚང་མས་ཕལ་ཆེར་འདྲ་པར་དེ་དང་ང་ལ་དོ་སྣང་དང༤ཐུགས་ཁུར༧བྱེད་བཞིན་ཡོད་པ་འདྲ།དེའི་རྐྱེན་གྱིས་ངས་འདྲ་པར་དེ་ཡར་བླངས་ཏེ་ཆེད་དུ་ཁོ་ཚོར་སྟོན་བཞིན‘‘ཁོང་ངའི་དགའ་རོགས་རེད’་ཅེས་བཤད་པས་ཚང་མས་འཚང་ཁ་ཤིག་ཤིག་གིས་ལྟ་བ་དང་མང་པོ་ཞིག་གི་གདོང་ལས་ཡ་མཚན་དང་ཡིད་མི་ཆེས་པའི་ཉམས་ཤིག་མངོན།དེ་ནས་རྒྱ་རིགས་དགེ་རྒན་ཞིག་གིས་‘ངས་སྔར་ནས་ཁྱེར་ཚོར་བཤད་མ་བྱུང་ངམ། སློབ་གྲྭ་ནས་ཐོན་ཏེ་ཡོང་མཁན་ལ་རེ་བ་བྱེད་པ་ནི་འཇའ་ཚོན་གོས་སུ་རེ་བའི་གླེན་པ་རེད། ཁོ་ཚོ་ཆ་འགྲིག་མིན་ན་གན་རྒྱ་བཞག་ཟིན་པའི་མི་84

རེདམིམིཅེས་བཤད་པས་ཚང་མ་གད་མོ་ཤོར།སློབ་ཚུགས་ཀྱི་དྲིལ་བརྡ་བཏང་འཕྲལ་སློབ་ཁྲིད་ཡོད་པའི་དགེ་རྒན་རྣམས་བྲེལ་འཚུབ་ཀྱིས་སློབ་ཁྲིད་ཡོ་བྱད་ཁྱེར་ཏེ་སློབ་ཁང་དུ་སོང་ཞིང་སློབ་དཔྱོད་ཁང་དུ་ང་དང་རྒན་དར་རྒྱས་ལགས་ཁོ་ན་ལས་མི་འདུག གནམ་འཐིབས་ཤིང་གྲང་ངར་ཧ་ཅང་ཆེ་བས་ངས་ལྕགས་ཐབ་ལ་བུད་ཤིང་བསྣན་པ་དང་ལྕགས་ཐབ་ཀྱི་མདུན་དུ་དཔེ་ཆར་ལྟ་བཞིན་བསྡད། དགེ་རྒན་དར་རྒྱས་ལགས་ཀྱིས‘‘འོ། ངས་ཀྱང་ཟླ་སྒྲོན་ལགས་ལ་སློབ་སྦྱོང་ཞུ་དགོས་པ་འདུག’མིཅེས་རྐུབ་སྟེགས་ཁྱེར་ནས་ལྕགས་ཐབ་ཀྱི་འཁྲིས་སུ་བསྡད། མེའི་ཚ་དྲོད་ཀྱིས་ངེད་གཉིས་ཀྱི་ལུས་ཡོངས་དྲོས་པར་མ་ཟད་ཁ་ཡང་དྲོས་པས་རྒན་དར་རྒྱས་ལགས་ཀྱིས་ལག་གི་དཔེ་ཆ་དེ་ཡིག་ཅོག་སྟེང་དུ་འཇོག་བཞིནཛིཟླ་སྒྲོན་ལགས། ད་ཅིའི་འདྲ་པར་དེ་ངོ་མ་ཁྱོད་ཀྱི་དགའ་རོགས་ཀྱི་པར་རེད་དམ་་ཞེས་ཐེ་ཚོམ་གྱིས་ང་ལ་ལྟ་བཞིན་དྲིས་བྱུང་། ཁོང་གི་རྣམ་འགྱུར་ལས་ང་ལ་ཡ་མཚན་ཆེན་པོ་སྐྱེས་ནའང་ངས‘‘ངོ་མ་ཡིན། སློབ་གྲྭ་ཐོན་ཁར་ང་གཉིས་དགའ་པོ་བྱས་ཀྱང་ཕན་ཚུནཁ་མ་འཆམས་པས་ད་ལྟའི་འབྲས་བུ་འདི་བྱུང་བ་རེད་་ཅེས་ཁོང་ལ་ལན་སྲོང་པོར་བཏབ་པ་དང་སྦྲགས་རང་ཉིད་ཀྱི་སེམས་སྡུག་ཡང་བརྗོད་པ་ཡིན།ཁོང་གིས་ཕངས་སེམས་ཆེན་པོས‘‘ཉིན་ཤས་སྔོན་ལ་ངའི་རྣ་ལམ་དུ་ཁྱེད་དང་བསྟན་ཕུན་འབྲེལ་བ་ཡག་པོ་ཡོད་ལུགས་ཐོས་བྱུང་བས་ང་དངོས་གནས་དགའ་ཞིང་ཁྱེད་གཉིས་སྔ་ཙམ་འགྲིག་ན་སྙམ་པའི་རེ་བ་ཆེན་པོ་བྱས་མོད། ཡིན་ནའང་ངའི་སྨོན་སེམས་དེ་ནི་འཇའ་ཚོན་གོས་སུ་རེ་བའི་དཔེར་གྱུར་པ་རེད།ངས་རང་གི་ན་གཞོན་ལས་གྲོགས་འདི་དག་ལ་སེམས་འཁུར་ཆེན་པོ་བྱེད་ཀྱི་ཡོད།85

ཁོ་ཚོ་ཁ་ཤས་ལ་དགའ་རོགས་རེ་ཡོད་ནའང་ས་ཆ་འདིའི་གནས་ཚུལ་ཤེས་རྗེས་བུ་མོ་དེ་ཚོས་ཁ་སྣ་ཚོགས་གཡར་ཏེ་བརྩེ་སེམས་ཀྱི་འབྲེལ་ཐག་གཅོད་ཀྱི་ཡོད་པ་རེདམི’ཟེར། ངས་ཤེས་བཞིན་དུ‘‘བསྟན་ཕུན་ལགས་ད་དུང་ཆང་ས་བརྒྱབ་མེད་དམ་་ཞེས་དྲིས་པར་ཁོང་གིས་དབུགས་རིང་ཞིག་འཐེན་བཞིན‘‘དེ་སྔོན་དགའ་རོགས་ཤིག་ཡོད་ཀྱང་ད་ལྟ་ཁོ་གཉིས་ཀྱི་འབྲེལ་བ་ཕལ་ཆེར་ཆད་འདུག་’ཟེར།ངས་མུ་མཐུད་རྒྱུ་མ་ཕུ་འདེད་ཀྱིས‘‘ཇི་ལྟར་བྱས་པ་ཡིན་ནམམི’ཞེས་དྲིས་པར།ཁོང་གིས་ང་ལ་བསྟན་ཕུན་གྱི་གཏམ་རྒྱུད་འདི་འདྲ་ཞིག་གསུངས་བྱུང་།བསྟན་ཕུན་དེ་སྔོན་ས་ཁུལ་དུ་བཙུགས་པའི་དགེ་སྦྱོང་འཛིན་གྲྭ་ཞིག་ལ་སོང་མྱོང་ལ། སྐབས་དེར་ཁོ་རང་སེམས་མཐུན་གྱི་བུ་མོ་ཞིག་དང་མཛའ་གཅུགས་ཀྱི་འབྲེལ་བ་བྱུང་ཞིང་། དགེ་སྦྱོང་འཛིན་གྲྭ་མཇུག་འགྲིལ་སྐབས་ཁོ་གཉིས་ཕན་ཚུན་འབྲལ་མི་ཕོད་པའི་ངང་ནས་རང་རང་གི་གནས་སུ་སོང་།ཕྱིས་སུ་ཁོ་ཚོས་འཕྲིན་ཡིག་གི་ལམ་ནས་ཕན་ཚུན་བརྩེ་དུང་མཚོན་པར་བྱས་ཀྱང་ཐག་རིང་གི་ཆུ་མིག་གིས་ཐག་ཉེའི་སྐོམ་པ་སེལ་མི་ཐུབ་པས་བུ་མོ་དེས་ཡུན་རིང་ཁེར་རྐྱང་གི་འཚོ་བ་མ་བཟོད་ཅིང་ཁོ་གཉིས་མཉམ་དུ་འཛོམ་ཐབས་མ་བྱུང་བས་མཐར་རང་གི་ཡུལ་དུ་གཉེན་སྒྲིག་བྱས་པས་བསྟན་ཕུན་ཡང་བྱ་ཐབས་ཟད།རྒན་དར་རྒྱས་ལགས་ཀྱིས་བཤད་མཚམས་དེར་སླེབས་སྐབས་སློབ་ཁྲིད་གྲོལ་བའི་དྲིལ་བརྡ་བཏང་བས་ཁོང་གིས‘‘ཟླ་སྒྲོན་ལགས། མི་ཚེ་ནི་དེ་འདྲ་རེད’’ཅེས་བཤད་བཞིན་ཡར་ལངས་ནས་རང་གི་ཡིག་ཅོག་མདུན་དུ་སོང་། གང་འདྲ་ཞིག་ལ་མི་ཚེ་ཟེར་གྱི་ཡོད་དམ། ཁོང་གིས་ཡང་སྙིང་གནད་དོན་གང་འདྲ་ཞིག་ལ་དམིགས་ཏེ་ཤུགས་རིང་འཐེན་གྱི་ཡོད་དམ། འོན་ཀྱང་སློབ་ཚན་འཚོགས་86

ཐེངས་གཉིས་པར་ང་སློབ་ཁྲིད་ལ་འགྲོ་དགོས་པས་བསྟན་ཕུན་སྐོར་གྱི་གནས་ཚུལ་མང་པོ་ཞིག་ད་དུང་ཤེས་མ་ཐུབ་པར་ལུས་པས་ང་སེམས་ཕངས་བཞིན་སློབ་ཁྲིད་ལ་སོང་བ་ཡིན།གཟའ་སྤེན་པའི་ཕྱི་དྲོ་སློབ་ཚན་གྲོལ་ཏེ་རང་ཤག་ཏུ་ལོག་རྗེས་སྒྲ་འབེབ་འཁོར་ལོའི་ཁ་ཕྱེ་སྟེ་གཞས་ལ་ཉན་བཞིན་པའི་སྐབས་ཕྱི་རོལ་ནས་སློབ་མ་ཞིག་གིས་འབོད་བཞིན་འདུག ངས་ཡར་བོས་ཚེ་སློབ་མ་བུ་མོ་གཉིས་ཀྱིས་དཔེ་ཆ་ཞིག་ལག་ཏུ་བཟུང་ཏེ་ནང་ལ་འཛུལ་ཡོང་བ་དང་འཚེར་སྣང་དང་བཅས་ང་ལ་ཙིས་རིག་གི་དཀའ་གནད་ཅིག་དྲིས་བྱུང་བས‘‘ངས་རྩིག་རིག་མི་ཤེས་པས་ཁྱོད་གཉིས་རྒན་བསྟན་ཕུན་ལགས་སམ་དགེ་རྒན་གཞན་ཞིག་ལ་འདྲི་བར་སོང’’ཞེས་བཤད་པ་ཡིན། སློབ་མ་དེ་གཉིས་ཀྱིས‘‘རྒན་བསྟན་ཕུན་ལགས་ཀྱི་སར་འདྲི་མཁན་མང་པོ་ཡོད་ཅིང་ཁོས་དེ་ཚོར་རེ་རེ་བཞིན་ལན་ཞིབ་མོ་འདེབས་བཞིན་འདུག་པས་ངེད་གཉིས་ཁྱོད་ཀྱི་སར་ཡོང་བ་ཡིན་’ཞེས་བཤད་པ་དང་ཁོ་གཉིས་ཀྱི་བཞིན་ལས་བློ་ཕམ་པའི་སྣང་ཚུལ་ཞིག་རང་ཤུགས་སུ་མངོན་པས་ང་ཡང་ཅུང་འཚེར་བ་དང་ངོ་གནོངས་ཏེ་ཁོ་གཉིས་ཀྱི་དཀའ་གནད་ཀྱི་མདུད་པ་དེ་ཨུ་ཚུགས་ཀྱིས་འགྲོལ་ཐུབ་ཙམ་བྱུང་། སློབ་མ་དེ་གཉིས་ཕྱིར་ཐོན་རྗེས་ངས་རང་ཉིད་ཀྱི་ཆེད་ལས་ཁོ་ན་མ་གཏོགས་ཤེས་བྱ་གཞན་དག་ལ་དོ་སྣང་མ་བྱས་པ་དེར་འགྱོད་པ་སྐྱེས་ཤིང་བསྟན་ཕུན་གྱི་སྐོར་ལ་བསམ་བློ་བཏང་པ་ན་ཁོའི་ཟླ་རེའི་གླ་ཕོགས་ནི་ཁོ་མོའི་ཟླ་ཕོགས་ཀྱི་ཕྱེད་ཀ་ལྷག་ཙམ་ལས་མེད་པས་ངས་རང་གི་ལག་ཁྱེར་གྱི་རིན་ཐང་གའི།་ནས་རྟོགས་སོང་།སློབ་དུས་གཅིག་མཇུག་རྫོགས་ལ་ཉེ་བས་སློབ་མ་ཚོར་སྤྱིའི་བསྐྱར་སྦྱོང་གི་87

སྦྱོང་གཞི་བཏོན་པ་དང་སློབ་མཇུག་རྒྱུགས་ལེན་གྱི་གྲ་སྒྲིག་གི་མགོ་ཚུགས། སྤྱིར་ཡིན་ན་སློབ་དུས་གཅིག་གི་དུས་ཚོད་དེ་འདྲའི་རིང་པོ་ཞིག་མིན་ནའང་ང་རང་ལ་མཚོན་ན་ཧ་ལམ་ལོ་ཤས་འདས་པའི་སྣང་བ་སྐྱེས། ཅིའི་ཕྱིར་ཞེ་ན་ང་རང་ནི་ལོ་བརྒྱད་ནས་ད་བར་ལོ་བཅུ་བཞིའི་རིང་ལ་སློབ་གྲྭ་ཁོ་ནར་སོང་བ་དང་འགན་འཁྲི་མེད་པའི་ངང་ནས་དགེ་རྒན་གྱིས་ཁྲིད་པའི་སློབ་ཚན་དག་ཉན་པ་ཙམ་ལས་བྱ་བ་དངོས་ཀྱི་མྱོང་ཚོར་མེད་པ་དང་། ད་ལྟ་འཚོ་བ་དངོས་ཀྱི་ཁྲོད་དུ་ཕྲད་པའི་གནས་ཚུལ་མང་པོ་ཞིག་སློབ་གྲྭར་ཡོད་དུས་བསམ་གཞིག་བྱས་མ་མྱོང་། ཟླ་བ་ལྔ་ལྷག་གི་དགེ་རྒན་གྱི་འཚོ་བའི་ཁྲོད་ནས་ང་རང་ལ་ལས་ཀའི་བྱེད་ཕྱོགས་དང་།མི་དང་མིའི་བར་གྱི་འབྲེལ་བ་སོགས་འཚོ་བའི་ཤེས་བྱ་མང་པོ་ཞིག་ཤེས་སུ་བཅུག་པས་སློབ་དུས་གཅིག་པོ་དེ་ང་རང་ལ་བཤད་ན་ཕན་འབྲས་ངེས་ཅན་ཐོབ་པའི་དུས་ཚོད་ཅིག་རེད།སློབ་མ་ཚོར་སྦྱོང་གཞི་བཀོད་སྒྲིག་བྱས་ཤིང་རྒྱུགས་གཞི་ཡང་བཏོན་ཚར་བས་ང་ཚོ་དགེ་རྒན་རྣམས་ཅུང་ལྷོད་ལ་བབས་བྱུང་། ཉིན་དེའི་ཕྱི་དྲོར་ང་ཚོ་མཉམ་དུ་འཛོམས་ཏེ་ནམ་རྒྱུན་ལྟར་ཁ་བརྡ་ནི་གནམ་གཤིས་དྲོད་གྲང་སྐོར་ནས་གླེང་མགོ་ཚུགས། ང་ཚོས་གནམ་གཤིས་སྐོར་གྱི་ཁ་བརྡ་བྱེད་སྐབས་གླེང་གཞི་དེ་རིམ་བཞིན་བོད་ཀྱི་ལོ་ཐོའི་ཐོག་བབས་པ་དང་ལོ་ཐོའི་ཚེས་གྲངས་རེའུ་མིག་ནང་གི་འཕྲོར་སྤྱོར་དང་། སྤར་སྨེ་སོགས་ཀྱི་ཐ་སྙད་ཤེས་མཁན་ཧ་ཅང་ཉུང་བས་བསྟན་ཕུན་གྱིས་གནད་དོན་དེ་རྣམས་ཆུ་རྒྱུགས་པ་བཞིན་བཤད་པས་ང་ཚོས་དགེ་རྒན་གྱི་སློབ་ཁྲིད་ལ་ཉན་པ་ཇི་བཞིན་ཁུ་སིམ་མེར་ཉན་བཞིན་བསྡད།སྐབས་དེར་སློབ་སྤྱི་ཡང་དེར་སླེབས་ཤིང་ཁོང་གིས་བསྟན་ཕུན་གྱི་ངོ་ལ་ལྟ་ཙམ་88

བྱས་པ་དང་ང་ཚོར་མིག་མྱུལ་ཞིག་བྱས་རྗེས་ཡ་མཚན་སྒོས‘‘ཁྱེད་ཚོས་ག་རེའི་སྐོར་གླེང་གི་ཡོད་དམམི་ཟེར། ང་སེམས་འགུལ་ཆེན་པོ་ཐེབས་པས་ལམ་སང‘‘ཁྱེད་ཀྱིས་གསོན་དང་རྒན་བསྟན་ཕུན་ལགས་ནི་དངོས་གནས་ཤེས་ཡོན་ཕུན་སུམ་ཚོགས་པ་ཞིག་རེད། དེ་རིང་ཁོང་གིས་ང་ཚོར་སྐར་རྩིས་སྐོར་གྱི་ཤེས་བྱ་ངོ་སྤྲོད་བྱེད་བཞིན་ཡོདམིམིཅེས་བཤད་པ་དང་ངའི་སེམས་ལ་སློབ་སྤྱི་ཡང་ཧ་ལས་ངེས་རེད་སྙམ་བྱུང་།‘‘ཨ་ཙི། ངའི་སེམས་ལ་དོན་ཆེན་པོ་ཞིག་ལ་གྲོས་བསྡུར་བྱེད་ཀྱི་ཡོད་པ་རེད་སྙམ་བྱུང་་སློབ་སྤྱིས་ཧ་ཅང་སྣང་ཆུང་གི་སྒོ་ནས་དེ་ལྟར་བཤད་པ་དང་དེ་ནས་བསྟན་ཕུན་ལཛིཁྱོད་ཀྱིས་སྐར་རྩིས་གང་ནས་སྦྱངས་པ་ཡིན།མི་ ཞེས་ཟུར་ཟ་དང་མཐོང་ཆུང་གི་ཉམས་ཀྱིས་དྲིས་བྱུང་བས་བསྟན་ཕུན་ཅི་བྱ་གཏོལ་བྲལ་དུ་གྱུར། སྣང་ཚུལ་དེས་ང་ལ་བརྙས་བཅོས་ཆེན་པོ་ཞིག་ཕོག་པ་ལྟ་བུའི་སྣང་བ་བྱུང་བས་ཁོང་ཁྲོའི་ངང་ནས་ལན་འདེབས་པའི་ཚིག་ཙུབ་ཅིག་མཆུ་རྩེར་སླེབས་ཀྱང་བཟོད་སྒོམ་ཆེན་པོས་ཕྱིར་མིད་པ་ཡིན། སློབ་སྤྱི་སོང་རྗེས། ངས‘‘དེ་ལྟར་བཤདཨེ་རུང་། ཤེས་བྱ་ཡོན་ཏན་མཐའ་དག་སློབ་གྲྭ་མ་འགྲིམས་ན་མི་ཐོབ་པའི་ངེས་པ་ག་ལ་ཡོད་་ཅེས་བཤད། དགེ་རྒན་གཞན་དག་གིས་ཀྱང་ཁྱོད་ཀྱིས་ཚིགགཅིག་དང་ངས་གཉིས་རེ་བཤད་དེ་ཚང་མས་སློབ་སྤྱིའི་བློ་སྦྱོང་མེད་པའི་གཏམསྤྱོད་ལ་ཕུ་ཐུང་ནང་གི་ལག་བཤད་རེ་བཏང་བ་དང་ཡང་བསྟན་ཕུན་ལ་སློབ་ཐོན་ལག་ཁྱེར་ཞིག་གི་ཆེད་དུ་རྒྱུགས་སྤྲོད་དགོས་ཞེས་སྐུལ་སློང་བྱས། ངས་ཀྱང་སྐད་གསང་མཐོན་པོསཛིཁྱོད་རང་དེ་སྔོན་སློབ་གྲྭ་ཆེན་མོ་ཞིག་ཏུ་འགྲོ་འདོད་མེད་པ་ཅི་ཡིན་་ཞེས་དྲིས་པས། ཁོ་རང་འཛུམ་བཞིན་དུ‘‘དེ་འདྲའི་89

བསམ་ཚུལ་སྔར་ནས་སྐྱེས་མྱོང་ལ། འཇིག་རྟེན་གྱི་བྱ་དངོས་ཚང་མ་ཤེས་ཐུབ་པ་བྱུང་ན་སྙམ་ཡང་བསམས་ཚད་བསྒྲུབ་རྒྱུ་ཁག་པོ་ཡིན་པས་ད་ལྟའི་བར་དུ་ལུས་པ་རེད་’ཟེར། ཁོས་ལན་བཏབ་པ་ནི་དེ་འདྲའི་སླ་མོ་ཞིག་དང་མི་གསལ་བ་ཞིག་ཡིན་པས་ཚང་མས་རང་རང་གི་གོ་བ་ལེན་སྟངས་ལྟར་ཁོའི་མི་ཚེ་དང་ཁོའི་སྐད་ཆའི་གོ་དོན་ཚོད་དཔག་བྱེད་དགོས།གཟའ་འཁོར་རེར་སློབ་ཚན་བཅུ་བཞི་འཁྲིད་པ་ལས་ལས་ཀ་གཞན་མེད་ནའང་ལོ་ཕྱེད་ཀྱི་རིང་ལ་རྫོང་མཁར་གྱི་ས་བབ་ཇི་འདྲ་ཞིག་ཡིན་པ་ཡང་མི་ཤེས།རྒྱུགས་ཡིག་བྲིས་ཚར་རྗེས་འཛིན་གྲྭའི་འགན་འཁུར་བ་ཚོས་སློབ་མའི་ཁྱིམ་ལ་བསྐུར་བའི་ཡི་གེ་སོགས་འབྲི་བའི་སྐབས་དེར་ང་ལ་ལས་ཀ་མེད་པས། ང་རང་གཅིག་པུ་རྫོང་མཁར་ལ་འཆམ་འཆམ་དུ་སོང་བ་ཡིན། མཁར་འདི་རི་མཐོན་པོ་གཉིས་ཀྱི་བར་དུ་ཆགས་ཤིང་ནམ་ཟླ་ཧ་ཅང་འཁྱག་པས་སྔོ་ལྗང་གི་སྤང་ཐང་ལག་མཐིལ་ཙམ་ཡང་མཐོང་རྒྱུ་མེད་པ་ཕྱོགས་ཀུན་ཏུ་སྐྱ་ཐེར་ཐེར་དུ་སྣང་།ལུང་བའི་ཕུ་ནས་ཆུ་ཕྲན་ཞིག་བཞུར་འོངས་པ་དེར་ཆབ་རོམ་མཐུག་པོ་རང་ཆགས་མེད་པས་ཡུར་བ་ཞིག་བརྒྱུད་ནས་ཆུ་འཁོར་(རང་འཐག་)ཞིག་གི་འགབ་ཏུ་འབབ་བཞིན་འདུགང་རང་ཆུ་འཁོར་དེའི་སྒོ་ཁར་སོང་བ་ན། དེའི་སྒོ་དང་སྐར་ཁུང་གི་ཟུར་ཚང་མར་ཕྱེ་རྡུལ་མཐུག་པོ་ཆགས་འདུག་ཅིང་སྐར་ཁུང་གི་ནང་ནས་རྡུལ་ཕྱེ་སྲབ་མོ་ཞིག་མཁའ་ལ་འཚུབ་བཞིན་འདུག ཆུ་འཁོར་གྱི་སྒོ་འགྲམ་དུ་ཁྱི་ཞིག་ཉལ་འདུག་པས་དེ་བཏགས་ཡོད་མེད་མི་ཤེས་པས་ང་འགྲོ་མ་ཕོད་པར་སྐད་གསང་མཐོན་པོས་བོས་ཚེ་ཁང་པའི་ནང་ནས་མི་ཞིག་ཕྱིར་ཐོན་བྱུང་། མི་དེའི་ལུས་ཆུ་90

འཁོར་གྱི་ཁང་པ་དང་འདྲ་བར་རྩམ་པའི་གྱོན་ཆས་གྱོན་པ་ལྟར་སྣང་བས་མིའི་བཞིན་རང་ཇི་འདྲ་ཡིན་པ་མི་ཤེས། མི་དེས་ང་མཐོང་འཕྲལ‘‘ཨ་ཙི། ཁྱེད་ཡིན་ནམ། འདིར་ག་རེ་གནང་བར་ཕེབས་པ་ཡིན་ནམམི་ཞེས་ངོ་མཚར་བའི་ཚུལ་གྱིས་དྲིས་བྱུང་། ངས་ཞིབ་ཏུ་བལྟས་པ་ན་མི་དེ་ནི་གཞན་མ་ཡིན་པར་བསྟན་ཕུན་ཡིན་པས་ང་ཡང་ཅུང་ཡ་མཚན་པའི་ངང‘‘ཨ་ཙི། ཁྱོད་ཡིན་ནམ། ག་རེ་བྱེད་ཀྱི་ཡོད་དམ་་ཅེས་ཁོའི་དྲི་བར་ལན་མ་བཏབ་པར་ཕར་དྲིས་པ་ན། བསྟན་ཕུན་གྱིས‘‘ང་རྩམ་པ་འཐག་པར་ཡོང་བ་ཡིན་་ཟེར་བཞིན་ལུས་ཐོག་གི་རྡུལ་ཕྱེ་དག་སྤྲུག་སྤྲུག་ཙམ་བྱས། ཁོའི་ངོ་ལའང་རྡུལ་ཕྱེ་རིམ་པ་ཞིག་ཆགས་འདུག་པས་ང་རང་དབང་མེད་པར་དགོད་ཁ་ཤོར། དེ་ནས་ངས‘‘ཆུ་འཁོར་ནང་དུ་འགྲོ་ཨེ་རུངམི་ཞེས་དྲིས། ཁོས་ལན་མ་བཏབ་གོང་སྐྲ་དང་སྨིན་མ་ཡང་དཀར་པོར་གྱུར་པའི་བགྲེས་སོང་ཞིག་ཕྱིར་ཐོན་ནས‘‘འགྲིག་དང་འགྲིག ནམ་རྒྱུན་ངའི་འདིར་ལས་བྱེད་པ་ཕེབས་པ་ཧ་ཅང་ཉུང་ནའང་དེ་རིང་ཁྱོད་གཉིས་ཕེབས་པ་འདི་ནི་ངའི་ཆུ་འཁོར་གྱི་གཟི་བརྗིད་རེད’་ཅེས་གསུངས་བྱུང་བས་ངས་གཞི་ནས་ཁོང་ཆུ་འཁོར་གྱི་ཕྱེ་གཉེར་ཡིན་པ་ཤེས་བྱུང་། ཕྱེ་གཉེར་དེ་ནི་རྒན་པོ་མཚར་པོ་ཞིག་ཡིན་པས་ངེད་གཉིད་ལ་གད་མོ་ཡང་ཡང་བསླངས་ཤིང་། གཏམ་གླེང་བྱས་ཏེ་ཅུང་ཙམ་བསྡད་རྗེས་དེ་གར་རྩམ་པ་ཟ་དགོས་ཞེས་ཨུ་ཚུགས་བྱེད་ཀྱིན་འདུག་པས་ངས་ཀྱང་འཛེམ་ཟོལ་མེད་པར་རྩམ་པ་བརྫིས་ནས་ཟོས། ངས་རྩམ་པ་ཟ་བཞིན་བསྟན་ཕུན་ལ‘‘ཁྱོད་རང་དངོས་སུ་རྩམ་པ་འཐག་པར་ཡོང་བས་ནང་མི་གཞན་དག་གང་དུ་སོང་་ཞེས་ཐེ་ཚོམ་དང་བཅས་དྲིས་པར་བསྟན་ཕུན་གྱིས་ང་ལ་ཡིད་གཟབ་ཀྱིས་ལྟ་བཞིན‘‘ག་རེ། ཁྱོད་ཀྱིས་ད་དུང་ཤེས་མེད་དམ་’ཞེས་91

ཅུང་ཧ་ལས་པའི་སྒོ་ནས་བཤད་པས་ཁོ་མོ་ཡང་སེམས་མི་བདེ་བ་དང་འཚེར་སྣང་སྐྱེས་ཀྱང་སྣང་དོགས་མེད་ཁུལ་གྱིས‘‘དགོངས་པ་མ་ཚོམ། དོན་དེ་ཁྱེད་ཀྱེས་གསུངས་མ་མྱོང་བས་ངས་ཇི་ལྟར་ཤེས་་ཞེས་དག་སེལ་བྱས་པས། དགེ་རྒན་བསྟན་ཕུན་གྱིསཡོགལ་སྲིད་ཁྱོད་རང་ཉན་འདོད་ཡོད་ན་ངས་བཤད་ཆོག་མོད། འོན་ཀྱང་མི་ཕལ་བ་ཞིག་ལ་དེ་ཚོད་ཀྱི་ལས་དབང་ཞིག་ལས་མེད་པས་ཁྱོད་ཀྱིས་ཉན་རྗེས་དོན་སྙིང་མི་འདུག་སྙམ་ངེས་རེད་མིཟེར། ཕྱེ་གཉེར་རྒན་པོ་དེ་མི་བསམ་ཤེས་ཤིག་ཡིན་པས་ལམ་སང‘‘རྩམ་པ་ང་གཅིག་པུས་འཐག་ཆོག་པས་ཁྱོད་གཉིས་ཁ་བརྡ་གྱིས་ལ་ཅུང་ཙམ་སྡོདམི་ཅེས་གསུངས་བྱུང་། བསྟན་ཕུན་གྱིས་སྐད་ཆ་དེར་གཡོལ་རྩིས་བྱེད་འདོད་ཀྱང་། ངས་འཐད་པའི་བརྡ་བརྒྱབ་པས། ཕྱེ་གཉེར་རྒན་པོ་ནང་ལ་སོང་བ་དང་བསྟན་ཕུན་གྱིས་ང་ལ་ཁོང་གི་ལོ་རྒྱུས་བཤད།ཁོང་གི་ཕ་མ་གཉིས་ལ་ཕྲུ་གུ་ཁོ་རང་གཅིག་པུ་ལས་མེད་ཅིང་ཁོང་གི་ཨ་མ་སྔར་ནས་ཚེ་ལས་འདས་པས་ཨ་ཕས་ཁོ་རང་དཔྲལ་བའི་མིག་དང་ཁོང་གི་སྙིང་ལྟརགཅེས་པར་བསྐྱངས། བསྟན་ཕུན་ཆུང་དུས་ནས་རིག་པ་ཧ་ཅང་རྣོ་བས་དགེ་སྦྱོང་འཛིན་གྲྭར་འགྲོ་རྒྱུའི་གོ་སྐབས་བྱུང་ནའང་སྐབས་དེར་ལས་བགོའི་ལམ་ལུགས་མེད་པས་ཁོ་རང་ལ་སྔར་བཞིན་ཀུང་ཧྲེ་ནས་ཡོང་ན་ཀུང་ཧྲེ་ལ་ལོག་རྒྱུའི་སྐལ་བ་ལས་མ་ཐོབ། ཀུང་ཧྲེར་ལོག་རྗེས་བསྟན་ཕུན་དམངས་བཙུགས་སློབ་གྲྭའི་དགེ་རྒན་བྱས་པ་དང་ཟླ་བ་རེར་གླ་ཕོགས་སྒོར་བཅུ་གཉིས་ལས་མེད་ནའང་དེའི་ཕྱེད་ཀ་རུ་ཁག་ཏུ་སྐར་ཆའི་ཐེབས་རྩར་འཇོག་དགོས། སྐབས་དེར་ཁོ་དང་ཆུང་དུས་ནས་འདྲིས་པའི་དགའ་རོགས་གཞོན་ནུ་མ་ཞིག་ཡོད་པ་དེ་92

གཞན་གྱིས་འདུན་མར་བླངས་པས་ཁོ་རང་ཡིད་ཤིན་ཏུ་སྐྱོ་སྟེ་བུ་མོ་དེ་གཏན་ནས་མི་མཐོང་བའི་ཡུལ་ཐག་རིང་ཞིག་ཏུ་འགྲོ་ཐུབ་པའི་ཆེད་དུ་སྔོན་ཆད་དགོན་པ་ཞིག་གི་དགེ་བཤེས་ཡིན་པ་དང་རྗེས་སུ་རུ་ཁག་གི་ལུག་རྫི་ཡིན་པའི་གྲྭ་ལོག་ཅིག་ཡོད་པ་དེའི་དྲུང་ནས་སུམ་རྟགས་དག་གསུམ་དང་སྙན་ངག་ལེའུ་གཉིས་པ།སྐར་རྩིས་དང་མངོན་བརྗོད་སོགས་ལེགས་པར་བསླབས་པར་མ་ཟད། རྒྱ་ཡིག་ལའང་རང་སྦྱོང་བྱས་ཏེ་ད་ལྟ་སློབ་གྲྭ་དང་ཡུལ་མི་སུས་ཀྱང་ཁས་ལེན་པའི་ཤེས་ཡོན་ཅན་དུ་གྱུར། དམངས་བཙུགས་སློབ་གྲྭའི་དགེ་རྒན་བྱེད་སྐབས་ཨ་ཕས་ཁོ་ལ་མནའ་མ་ཞིག་ལེན་རྩིས་བྱས་ནས་སློང་ཆང་དྲངས་ཏེ་གཉེན་རྟགས་བརྒྱབ་ཅིང་བུ་མོ་དེ་དང་ཁོ་གཉིས་ཀྱི་བར་ལའང་བརྩེ་དུང་ངེས་ཅན་ཞིག་ཆགས་ཡོད་ཀྱང་ས་ཁུལ་གྱི་ལས་བྱེད་པ་ཞིག་གིས་དབང་དང་ཐབས་ཀྱིས་བུ་མོའི་ཕ་མ་གཉིས་བཀུག་ཅིང་མཐར་བུ་མོ་དེར་མངལ་ཆགས་པས་བུ་མོ་དེ་དང་མི་འབྲལ་ཀ་མེད་བྱུང་།དེ་ནས་བཟུང་ཁོའི་དོ་སྣང་བྱ་ཡུལ་རྦད་དེ་དཔེ་དེབ་ཀྱི་ཐོག་ཏུ་བསྒྱུར་ནས་སློབ་གྲྭ་ཆེན་མོའམ་འབྲིང་རིམ་ཆེད་སྦྱོང་སློབ་གྲྭར་རྒྱུགས་སྤྲོད་རྩིས་ཐེངས་གཉིས་ཙམ་བྱས་ཀྱང་ཁྱིམ་དུ་ཕ་རྒན་གཅིག་པུ་འཇོག་མ་བཟོད་པར་རང་གི་འཆར་གཞི་དེ་བློས་བཏང་། 1980ལོར་རྫོང་ཡོངས་ཀྱི་དམངས་བཙུགས་དགེ་རྒན་གྱི་ཚད་ལེན་རྒྱུགས་སྤྲོད་བྱས་ཏེ་རྫོང་རིག་སློབ་ཅུས་ནས་དམིགས་བསལ་གྱིསརྫོང་སློབ་འབྲིང་དུ་གན་རྒྱའི་ལམ་ལུགས་ཀྱི་དགེ་རྒན་ལ་ཡར་འཐེན་བྱས་ནའང་ད་དུང་འབྲུ་རིགས་ཀྱི་ཐེམ་ཐོ་ཞིང་གྲོང་དུ་ཡོད་པས་བོ་མིང་ཐོབ་ཐང་སོགས་ཀྱི་ཐོབ་ཐང་ག་ལ་ཡོད། ་93

བསྟན་ཕུན་གྱིས་སྐད་ཆ་དེ་དག་བཤད་ཚར་དུས་ཇི་ལྟར་བཞུར་བའང་མ་ཚོར་བར་ངའི་མཁུར་མཚོས་ཀྱི་ངོས་སུ་མིག་ཆུའི་རྡོག་པོ་འགའ་དྲིལ་བྱུང་བས།ངས་མགོ་བོ་སྒུར་སྒུར་གྱིས་གཡོལ་ཅི་ཐུབ་བྱས་ནས‘‘ཁྱོད་རང་གིས་དཀའ་ལས་ཞེ་དྲག་བརྒྱབ་འདུགམི་ཅེས་བཤད་པས་བསྟན་ཕུན་ཡང་སྐྱོ་བའི་དབུགས་རིང་ཞིག་འཐེན་བཞིན‘‘ངས་ལམ་ཀྱག་ཀྱོག་དེ་འདྲ་ཞིག་བརྒྱུད་མེད་ཚེ། ད་ལྟའི་གྲུབ་འབྲས་ཆུང་ངུ་འདི་ཙམ་ཡང་ཐོབ་དཀའ་སྟེ། མི་སུ་ཡིན་ནའང་དཀའ་བ་ཇི་ཙམ་མང་བ་སྤྱད་ན་འབྲས་བུ་ཡང་དེ་ཙམ་ཐོབ་ངེས་རེད་སྙམ་གྱིན་འདུག’་ཟེར།ཡུད་ཙམ་ལ་ཁ་རོག་ཏུ་བསྡད་པ་དང་དེ་ནས་ངས་སྤོབས་པ་ཆེན་པོས‘‘ད་སྐབས་ཁྱོད་ལ་དགའ་རོགས་མེད་དམ་་ཞེས་དྲིས་པར་ཁོས་མགོ་བོ་ཕྲེད་དུ་གཡུག་བཞིན‘‘ད་ལྟ་བུ་མོ་མང་པོ་ཞིག་ནི་ཁམ་སྡོང་མཐོན་པོའི་རྩེའི་ཁམ་བུ་དང་འདྲ་བས་་་་་་་་’ཞེས་ཟེར། ངས་མུ་མཐུད་དུ‘‘གལ་ཏེ་ཁམ་སྡོང་མཐོན་པའི་རྩེ་ན་ཡོད་པའི་འབྲས་བུ་སྨིན་པའི་དུས་སུ་ཁྱོད་ཀྱིས་འཐོག་རྒྱུ་ཡིན་ནམ་་ཞེས་བཤད་ཅིང་། ངས་སྐད་ཆ་དེ་སུ་ལ་དམིགས་ཏེ་བརྗོད་པ་ང་རང་གིས་ཀྱང་མི་ཤེས།བསྟན་ཕུན་གྱིས་ཡུད་ཙམ་ཞིག་ང་ལ་ཅེ་རེར་བལྟས་འདུག་པ་དང་དེ་ནས་སླར་ཡངཛིདེ་ནི་ཕལ་ཆེར་ངའི་བྱིས་པའི་དུས་ཀྱི་མཛེས་སྡུག་ལྡན་པའི་རྨི་ལམ་ལས་མིག་སྔའི་དོན་དངོས་ཤིག་ཡིན་མི་སྲིད་་ཟེར།ང་ཁོང་ཁྲོ་ཅུང་ལངས་ཏེ‘‘འོ་ན་ཁྱོད་ཀྱིས་རང་གི་གནད་དོན་ལ་བསམ་བློ་གཏོང་གི་ཡོད་དམ༧ཞེས་དྲིས་པར། ཁོ་འཛུམ་བཞིནཛིངས་བསམ་བློ་བཏང་94

ཡང་སྟོང་བ་མ་ཡིན་ནམམི’ཟེར། ང་རང་ཁོ་ལ་སྐད་ཆ་མང་པོ་ཞིག་བཤད་འདོད་ཡོད་མོད། འོན་ཀྱང་དུས་ཚོད་མི་སྔ་བས་ཁ་བརྡ་བྱེད་མ་ཐུབ། སྐབས་དེར་ཕྱེ་གཉེར་རྒན་པོས་ཆང་དམ་བི་གང་དང་དཀར་ཡོལ་རེ་ཁྱེར་ཡོང་ནས་ངེད་གཉིས་ཀྱི་འཁྲིས་སུ་སྐྱིལ་ཀྲུང་བཅོས་ཏེ་བསྡད་ཅིང་ཆང་དཀར་ཡོལ་གང་རེ་བླུགས་རྗེས‘‘ཁྱེད་གཉིས་ཀྱི་ཁ་བརྡར་གནོད་པ་མེད་དམ་་ཞེས་ཀུ་རེའི་ཚུལ་གྱིས་དེ་ལྟར་བཤད། ཉི་མ་ནུབ་ཅིང་ས་རུབ་ལ་ཉེ་བས་ང་རང་འགྲོ་རྩིས་བྱེད་སྐབས་ཕྱེ་གཉེར་རྒན་པོས‘‘ད་རུང་བྲེལ་དགོས་དོན་མེད། ཁྱོད་རང་ལམ་ནས་སྐྲག་ན་རྒན་བསྟན་ཕུན་ལགས་ཀྱིས་སྐྱེལ་ཆོག་་ཟེར། ངས་ཁོང་ལ་འཛུམ་ཙམ་ལས་ཅི་ཡང་མ་བཤད་པར་བསྟན་ཕུན་ལ‘‘ཁྱོད་རང་དོ་ནུབ་འགྲོ་ཐུབ་བམ་་ཞེས་དྲིས་པར། རྒན་པོ་དེ་དགོད་བཞིན‘‘རྒན་ལགས་ཁྱེད་ཀྱིས་ཁོང་བློས་མི་ཐོངས་ན་དོ་ནུབ་ཁོང་ལ་ཕྱག་རོགས་གནང་སྟེ་བཞུགས་ཆོག’་ཟེར་བས་ང་རང་ངོ་གནོང་སྟེ་གདོང་ཚ་ལམ་ལམ་དུ་གྱུར། བསྟན་ཕུན་གྱིས‘‘ཕྱེ་གཉེར་ལགས་ཁྱེད་ཀྱིས་དེ་འདྲ་མ་གསུང་། ཁོ་མོ་ནི་བདག་པོ་ཡོད་པའི་མི་རེད། ཁོ་མོའི་སྙིང་སྡུག་ད་ལྟ་ལྷ་ས་ན་ཡོད་པ་རེད’’ཅེས་བཤད་པས་ཕྱེ་གཉེར་རྒན་པོ་ཧ་ལས་པའི་ཚུལ་གྱིས‘‘ཨ་ཙི། ས་ཐག་དེ་འདྲ་རིང་པ་ལ’’ཟེར།གྲང་རླུང་འུར་འུར་དུ་ལྡང་བཞིན་འདུག་ཅིང་། ནུབ་ཕྱོགས་ཀྱི་སྤྲིན་གསེབ་ལས་འཕྲོས་པའི་དཀར་ཕྱོགས་ཀྱི་ཟླ་འོད་ནི་སང་རས་དཀར་པོ་བཞིན་དབྱིག་འཛིན་དགའ་མའི་ལུས་ལ་ཁྱབ་པར་བཀླུབས།ལུང་ཤུར་གྱི་ཆུ་ཕྲན་ནི་ལྷུང་ལྷུང་དུ་འབབ་ཅིང་། ནམ་མཁའི་སྐར་ཚོགས་ནི་ཁྲ་ལམ་མེར་ཤར་འདུག མཚམས་མཚམས་ལ་རྒྱང་རིང་ནས་ཁྱི་སྐད་འགའ་95

རེ་གོ་ཐུབ། ་དགེ་རྒན་བསྟན་ཕུན་གྱིས་ང་རང་སློབ་གྲྭར་བསྐྱལ་་་་་་་1987ལོའི་དགུན་ཁར་ཟིན་བྲིས་བཏབ།1988ལོའི་སྟོན་ཁར་བཟོ་བཅོས་ཐེངས་དང་པོ་བྱས།1989ལོའི་ཟླ8པར་བཟོ་བཅོས་ཀྱིས་གཏན་ལ་ཕབ།

རབ་རིབ་ཀྱི་ཤུལ་ལམ།དེ་ཉིན་ནི་དམིགས་བསལ་གྱི་ཉིན་མོ་ཞིག་ཡིན་པས་མོ་སྔ་པོ་ནས་ལངས་ཏེ་ཁྱིམ་ལ་གད་ཕྱིད་བྱེད་རྒྱུ་དང་། ཞོགས་ཇ་བཟོ་རྒྱུ། ཞོགས་ཟས་གྲ་སྒྲིག་སོགས་ཆ་ཚང་བྱས་རྗེས་ཇ་ཕོར་པ་དོ་གསུམ་བཏུངས་ནས‘‘ཨ་ཅག དེ་རིང་ང་སྔ་ཙམ་འགྲོ་གི་ཡིན། བཟང་ངན་ག་རེ་བྱུང་རུང་དེ་རིང་ཐག་ཆོད་ཀྱི་རེད’་ཅེས་འགྲོ་རྩིས་བྱེད་སྐབས་ཨ་ཅག་དབྱངས་སྐྱིད་ཀྱིསམི་‘‘གསལ་སྒྲོན། རེ་བ་ཆེན་པོ་མ་བྱེད། གལ་ཏེ་ད་རེས་ཀྱང་ཕམ་ཉེས་བྱུང་ན་དེ་ལས་ངས་བཤད་པ་དེར་བསམ་བློ་གཏོང་། དེ་ལྟར་མ་བྱས་ཚེ་དགོན་པའི་ཇ་མེད་ལ། ཞོལ་གྱི་ཐུག་པའང་མེད་པ་བྱས་ཡོང’་ཞེས་རེ་ཐག་ཆད་པའི་སྐད་ཆ་དེ་བཤད། ད་ལྟའི་ངོས་ནས་བཤད་ན་གསལ་སྒྲོན་གྱི་རྣ་བར་སྐད་ཆ་དེ་འདྲ་གོ་འདོད་མེད་པས་ཅི་ཡང་མི་སྨྲ་བར་བྲེལ་འཚུབ་ཀྱིས་སྒོ་ལས་ཕྱིར་ཐོན།གྲོང་ཁྱེར་གྱི་ཞོགས་པའི་མཁའ་རླུང་ནི་གཙང་ཞིང་བསིལ་བ་དང་། ནམ་མཁའ་སྔོ་ལ་དྭངས་ཤིང་སྤྲིན་དཀར་ཚོམ་བུ་འགའ་མཁའ་དབྱིངས་སུ་ཞི་ལྷོད་ཀྱིས་ལྡིང་ནས་ཡོད་ཀྱང་མོའི་སེམས་ནི་ཁྲོམ་གཞུང་དུ་ཡར་འགྲོ་མར་འགྲོ་བྱེད་མཁན་མི་དང་རླངས་འཁོར་དང་འདྲ་བར་ཡམ་ཡོམ་གྱིས་འཇགས་ཐབས་མེད་པས་སེམས་ནང‘‘དཀོན་མཆོག་མཁྱེན། རེ་བ་ཚང་མ་ད་ཐེངས་ལ་བཅོལ་ཡོད།དཀོན་མཆོག་གིས་ཨེམ་རྗེའི་མིག་བཀབ་ནས་ཅི་ཡང་མཐོང་མེད་པར་ཤོགམི་ཅེས་97

སྨོན་ལམ་དང་སྦྲགས་ཏེ་ཡིད་ནས་ཡང་ཡང་བཟླས། ལམ་བར་དུ་སློབ་གྲོགས་ལྷག་ཆུང་དང་འཕྲད་པས་ཁོ་གཉིས་དལ་བུས་བསྐྱོད་པའི་སྐབས་སུ་ལྷག་ཆུང་གིས‘‘གསལ་སྒྲོན། ང་ཞེ་པོ་ཞེད་ཀྱིན་འདུག རང་ཞེད་ཀྱིན་ཨེ་འདུག་་ཅེས་རང་ལ་ཚོད་དཔག་མེད་པས་དེ་ལྟར་བཤད། ‘‘འགག་རྩ་འདི་ལྟའི་སྐབས་སུ་ཞེད་སྣང་དང་འཚབ་སྣང་མི་སྐྱེ་མཁན་སུ་ཡོད་དམ’’ཞེས་གསལ་སྒྲོན་གྱིས་དེ་ལྟར་ལན་བཏབ།ཁོ་གཉིས་ངལ་རྩོལ་ཞབས་ཞུ་ཀུང་སིའི་སྒོ་ཁར་སླེབས་སྐབས་དེ་གར་ལས་སྒུག་གཞོན་ནུ་མང་པོ་ཞིག་རྒྱལ་ཕམ་ཐག་གཅོད་བྱ་རྒྱུར་སེམས་འཚབ་ཀྱིས་སྒུག་ནས་ཡོད་ནའང་གཞོན་ནུ་ཁ་ཤས་ནི་རང་གི་ཕ་མ་དང་མཉམ་དུ་ཐད་ཀར་གཞུང་ལས་ཁང་དུ་འཛུལ་ནས་ལས་བགོས་ཀྱི་བརྡ་ཐོ་བླངས་ཏེ་ངོ་གདོང་ལས་བློ་ཡིད་ཚིམས་ཤིང་སྤོབས་ཉམས་མངོན་པ་དང་དགའ་སྤྲོའི་རྣམ་པས་ལོག་འགྲོ་གིན་ཡོད་པས་གཞན་ཚོ་ནི་དེ་དག་ལ་ཡིད་སྨོན་སྐྱེས་པ་དང་། ཁ་ནས‘‘ལྟག་སྒོ་ནས་ཐོན་སོང’’ཞེས་འཁང་ར་བྱེད་ཀྱིན་ངང་སྒུག་མི་བྱེད་ཀ་མེད་རེད།གསལ་སྒྲོན་ནི་འདིར་ཡོང་ཐེངས་དང་པོ་མ་ཡིན་ཞིང་། ན་ནིང་གི་ཡིག་རྒྱུགས་ཚད་བཀག་གི་སྐར་གྲངས་ལས་ལྡབ་ཀྱིས་མཐོ་བ་ཡོད་རུང་ཆ་རྐྱེན་ཨང་གཉིས་པ་སྟེ་གཟུགས་པོའི་ཆ་རྐྱེན་ཚང་མེད་པས་འདི་ལོ་སླར་ཡང་ཡིག་ཚད་བསྐྱར་གཏོང་མ་བྱེད་ཐབས་མེད་བྱུང་། ད་ཐེངས་ཨ་ཞང་གིས་མ་གཞི་དངུལ་བརྒྱ་ལོར་ཁ་ཤས་ཤིག་གི་རྩིབ་རྡོ་བརྒྱབ་སྟེ་ངོ་ཤེས་ཤིག་བརྒྱུད་དེ་ངལ་རྩོལ་ཞབས་ཞུ་ཀུང་སིའི་ལས་བགོས་རྒྱག་མཁན་མི་ཞིག་ལ་མངགས་ཡོད་རུང་འཇིག་རྟེན་གཏམ་དཔེར‘‘མཛོ་དེ་ལས་ཞེད་པ་རྭ་བའི་སྦུག་ཏུ་ཡོད་་ཅེས་པ་ལྟར་རོ།98

ཡུད་ཙམ་སོང་རྗེས་མིག་ཤེལ་བརྒྱབ་པའི་རྒྱ་རིགས་གཞོན་ནུ་ཞིག་གིས་ལག་པར་ཤོག་བུ་ཆེན་པོ་ཞིག་འཁྱེར་ཏེ་གཞུང་ལས་ཁང་ལས་ཐོན་ཡོང་བ་དང་སེམས་འཚབ་ཀྱིས་གདུང་བའི་མི་རྣམས་ཀྱི་ཡམ་ཡོམ་དང་སྐད་ཅོར་དེ་བས་ཇེ་ཆེར་ཕྱིན། མི་དེས་ཅི་ཡང་མི་སྨྲ་བར་མིང་ཐོ་དང་། སྐར་གྲངས་བྲིས་པའི་བརྡ་ཐོ་ཞིག་གྱང་ལྡེབས་སུ་སྦྱར་རྩིས་བྱེད་ཀྱི་འདུག་པས་དེ་མུར་སྒུག་ཡུན་མ་བཟོད་པའི་མི་རྣམས་དེའི་ཕྱོགས་སུ་འུར། གསལ་སྒྲོན་དང་ལྷག་ཆུང་གིས་ཀྱང་འཚང་ཁ་བརྒྱབ་སྟེ་ལྟ་རྩིས་བྱ་སྐབས་དེའི་མདུན་དུ་མི་ཚོགས་ཀྱིས་གྲོག་ཚང་རྡོལ་བའི་གྲོག་མ་བཞིན་ལོངས་ལོངས་བྱེད་པ་དང་སྐད་ཅོར་ལས་གང་ཡང་མཐོང་རྒྱུ་མེད་པས་ཁོ་གཉིས་ཟུར་ཞིག་ཏུ་དོན་ནས་ངང་སྒུག་མ་བྱེད་ཐབས་མེད་བྱུང་།སྐབས་དེར་མི་ཞིག་གིས་སྐད་ཆེན་པོས་མིང་ཐོའི་གཤམ་དུ་བྲིས་པའི་གསལ་བཤད་ཡི་གེ་དེ་དག་ཀློག་བཞིན་ཡོད་ཅིང་། དེའི་ནང་ནས་ད་རེས་ཡིག་ཚད་གཏོང་མཁན་མི་གྲངས་ཆིག་སྟོང་ཙམ་ཡོད་རུང་ལས་བཟོ་པ་བསྡུ་བའི་གྲངས་ཚད་སུམ་བརྒྱ་ཙམ་ལས་མེད་ལུགས་དང་དེ་དག་ཀྱང་ཡིག་ཚད་ཀྱི་ཨང་ཀི་དང་ ་བདེ་ཐང་གི་ཚད་གཞི་གཉིས་ཟུང་འབྲེལ་གྱིས་བསྡུས་ལུགས་སོགས་འཁོད་ཡོད་པས་བདེ་ཐང་གི་ཚད་གཞིའི་སྐོར་ཐོས་མ་ཐག་གསལ་སྒྲོན་གྱི་སྙིང་ལ་ཚ་ཤར་བརྒྱབ་པ་དང་། ལུས་ལ་ཆུ་གྲང་མོ་བཤོས་པ་བཞིན་ཁོག་འདར་ཤོར་བས་རང་གི་རེ་བ་ཆེན་པོ་དེའི་ཕྱེད་ཀ་ཡལ་ཟིན་པའི་སྣང་བ་བྱུང་། འཚང་ཁ་རྒྱག་མཁན་གྱི་ཁྲོད་དུ་སློབ་གྲོགས་ཁ་ཤས་ཀྱང་སླེབས་ཡོད་པས་ཁོ་ཚོས་མཉམ་རུབ་ཀྱིས་འཚང་ཁ་བརྒྱབ་ནས་གྱང་འགྲམ་དུ་སླེབས་ཐུགེཙམ་བྱུང་། ཤོག་བུའི་ཐོག་གསལ་སྒྲོན་དང་། དོན་གྲུབ། གཡུ་སྒྲོན། རྡོ་རྗེ། ལྷག་ཆུང་ཁོ་ཚོ་སུ་གང་གི་99

ཨང་ཚབ་མེད་པས་ཁོ་ཚོ་ཕན་ཚུན་བལྟ་རེས་རེ་བྱས་པ་དང་ཚང་མ་ཕུ་ཤོར་བའི་འབུད་པ་བཞིན་དབུགས་རིང་གཏོང་བཞིན་ད་ལྟའི་ཚ་རླབས་དེ་གར་སོང་ཆ་མེད་དུ་གྱུར། རྡོ་རྗེས་ངལ་རྩོལ་ཞབས་ཞུ་ཀུང་སིའི་སྒོ་ལ་བལྟས་ཏེ་ཐུ་ལུད་གཅིག་འཕངས་ནས‘‘ད་རེས་མ་གཏོགས་སུས་ཡོང་། གང་ལྟར་དྲང་པོ་དྲང་ཤག་བྱེད་མཁན་ནི་མི་འདུག་་ཅེས་དང་ཡང་གསལ་སྒྲོན་ལ་གཏད་དེ‘‘ང་ཚོ་འདྲ་པོ་འདྲ་པོ་ཡིན་རུང་གསལ་སྒྲོན་རང་སློབ་སྦྱོང་ཡག་པོ་ཡོད་པས་ཡིག་ཚད་མི་ལོན་པ་ཅི་ལ་སྲིད། ཡང་གཟུགས་པོར་ཁག་བཏགས་པ་ཡིན་གྱི་རེད་་ཅེས་འཁང་ར་བྱས། གསལ་སྒྲོན་གྱིས་དེར་ཡིན་མིན་གྱི་ལན་ཅི་ཡང་མ་བརྒྱབ་ཀྱང་ལྷག་ཆུང་གིས‘‘གསལ་སྒྲོན། སྐད་ཆ་ཞིག་འདྲི་བར་རྒྱུགས་དང་། ད་རེས་ཁྱོད་ཚོའི་ཨ་ཞང་ལགས་ཀྱིས་ངོ་ཤེས་པ་བརྒྱུད་ཡོད་པས་དཔེ་སྲིད་དོགས་མེད།གཅིག་བྱས་ན་ཨང་ཚབ་ནོར་ལས་ཆེ’’ཞེས་ཤོད་པའི་སྐབས་སུ་མི་ཞིག་གིས་གསལ་སྒྲོན་ཟུར་ཞིག་ཏུ་སྐད་བཏང་སོང་། མི་དེ་ནི་ཨ་ཞང་ལགས་ཀྱིས་མངགས་ཡུལ་དེ་ཡིན་པས་གསལ་སྒྲོན་ནི་ཕམ་སེམས་ནང་སླར་ཡང་རེ་བ་ཕྲན་བུ་བཅངས་བར་ཐལ། མི་དེས‘‘ད་རེས་ཐབས་ཤེས་གང་དྲག་བྱས་རུང་ཁྱོད་ཀྱི་ལུས་ལ་ནད་གཞི་ཚབས་ཆེ་ཙམ་ཡོད་རྐྱེན་ ’་ཞེས་ཐེ་ཚོམ་གྱི་གདངས་ཤིག་བཏོན་པ་དང་ཡང་མུ་མཐུད་དེ‘‘ནད་གཞི་དེ་ལས་ཅུང་ཡང་བ་ཡོད་ན་ཅུང་དྲག་པ་ཡོད་ཀྱང་ ’’ སྐད་ཆ་ཐེ་ཚོམ་ཅན་གཉིས་བཤད་དེ་རང་ཉིད་ལའང་ཐབས་ཤེས་མེད་ཚུལ་དག་སེལ་བྱས།ངལ་རྩོལ་ཞབས་ཞུ་ཀུང་སིའི་སྒོ་ཁར་གཞོན་ནུ་ཁ་ཤས་དགའ་མཆོངས་རྒྱག་བཞིན་ཕན་ཚུན་བཀྲ་ཤིས་བདེ་ལེགས་ཞུ་བ་དང་། ལ་ལ་ངུ་བ། ལ་ལ་རང་100

གི་མིག་ལ་ད་དུང་ཡིད་མ་ཆེས་པ་བཞིན་བརྡ་ཐོར་བལྟ་བཞིན་མཆིས།མི་རྣམས་རིམ་བཞིན་ཉུང་དུ་འགྲོ་གིན་ཡོད་པས་དོན་གྲུབ་ཀྱིས་ཁྲོ་བའི་ངང‘‘ང་ཚོ་འདིར་སྐྱག་པ་ཟ་གིན་སྡོད་དམ། དེ་ལས་ད་ལྟ་སྔ་པོ་ཡིན་པས་གླིང་ཁའི་ནང་སྡོད་པར་འགྲོ། ལྟོས་དང་གསལ་སྒྲོན་རང་ནམ་རྒྱུན་ང་ཚོ་དང་མཉམ་དུ་སྐྱིད་སྐྱིད་གཏོང་བར་མི་འགྲོ་བར་སློབ་སྦྱོང་ཁོ་ན་བྱས་ཏེ་བསྡད་ཀྱང་ཡོང་རྒྱུ་འདི་རེད། དེ་ཚོ་ཚང་མ་ལས་རེད། ལས་ལ་གང་བསྐོས་མ་གཏོགས་སྣང་བར་གང་དྲན་ཡོད་པ་མ་རེད། དེ་རིང་ང་ཚོ་མཉམ་དུ་འགྲོ’་ཞེས་བཤད། སྐབས་དེར་ལྷག་ཆུང་གིས་ངུ་མ་དགོད་ཀྱིས‘‘ནང་ལ་ལོག་ཀྱང་ཨ་མར་གཏམ་བཟང་ཤོད་རྒྱུ་མེད་པས། དེ་ལས་འཁྱམས་ཏེ་སྡུག་བསྔལ་བརྗེད་ཐབས་བྱ་རྒྱུ་དང་།ཉི་མ་འཁྱོལ་ཐབས་བྱེད་རྒྱུ་རེད་་ཅེས་བཤད། གསལ་སྒྲོན་ནམ་རྒྱུན་ཁོ་ཚོ་དང་ཧ་ཅང་མཐུན་པོ་ཡོད་རུང་ཁོ་ཚོ་གླིང་ཁ་དང་། ཞབས་བྲོ་ཁང་སོགས་སུ་འགྲོ་སྐབས་མོ་འགྲོ་རྩིས་བྱེད་ཀྱི་མེད་པ་དེ་གོམས་གཤིས་སུ་གྱུར་ཏེ་ཁོ་ཚོས་ཀྱང་ཁྲིད་རྩིས་བྱེད་ཀྱི་མེད། འོན་ཏེ་དེ་རིང་མོ་ཡང་ཁོ་ཚོ་དང་མཉམ་དུ་གླིང་ཁ་ཆུང་ཆུང་ཞིག་གི་ནང་དུ་སོང་སྟེ་རང་རང་ལུས་ཐོག་ཏུ་ཡོད་པའི་དངུལ་ཚང་མ་བསྡུས་ཏེ་ཟ་ཆས་དང་སྦི་རག་སྒམ་གཉིས་ཉོས། གསལ་སྒྲོན་རྣམ་ཀུན་ཆང་གི་རིགས་ལ་ཁ་རྒྱག་གི་མེད་ལ་སྦི་རག་ནི་དེ་བས་ཀྱང་འཐུངས་མ་མྱོང་། ད་ལྟ་སེམས་མི་སྐྱིད་པས་ཚེར་མའི་ལྡི་ཁུ་ལྟ་བུའི་བཏུང་བྱ་དེ་ཨུ་ཚུགས་ཀྱིས་བཏུངས། དུས་ཚོད་གང་མཚམས་སོང་རྗེས་ཁོ་ཚོ་ཚང་མ་ར་བཟི་ནས་ཕན་ཚུན་སྐྱིད་སྡུག་གི་སྙིང་གཏམ་ཤོད་རེས་བྱེད་པ་དང་སྦི་རག་ཕྱེད་ཀ་འཐུང་བ་དང་ཕྱེད་ཀ་བོར་བཞིན་ཡོད་ཅིང་། ལྷག་ཆུང་གིས‘‘ལས་མ་དག་པ་ང་། ཕ་མས་ད་བར་གསོས་རུང་ད་101

ལྟ་རང་གི་ལྟོ་གོས་རང་གིས་འཚོལ་མི་ཐུབ་པར་ཕ་མ་གཉིས་ལ་བརྟེན་དགོས་པའི་ཁར་ད་དུང་ཁོ་ཚོར་སེམས་ཁྲལ་ཆེན་པོ་བཟོས་སོང་མིཞེས་ངུས། ངུ་མཁན་གྱི་ངོ་ལ་བལྟས་ན་ངུ་བྲོ་བའི་དཔེ་ལྟར་བུ་མོ་གཞན་གཉིས་ཀྱང་ངུ་དགོད་ཀྱིས་མགོ་མཇུག་མེད་པའི་ལབ་རྡོལ་གྱི་འགོ་ཚུགས། གསལ་སྒྲོན་ནི་ཁོ་ཚོ་སུ་ལས་ཀྱང་སེམས་སྡུག་ཆེ་བ་ཡོད་ཅིང་། མོའི་ངོས་ནས་བཤད་ན་སློབ་སྦྱོང་ཡག་པོ་ཡོད་རུང་མཆིན་ནད་ཀྱིས་ག་དུས་ཡིན་རུང་རང་ཉིད་ཐར་པར་གཏོང་གིན་མེད།དེ་ཡང་ལོ་གཉིས་ཀྱི་གོང་དུ་མོས་རང་ཉིད་ཀྱི་མདུན་ལམ་ལ་ཡིད་ཆེས་ཀྱིས་ཁེངས་བཞིན་ཉིན་མཚན་ལྟོས་མེད་སློབ་སྦྱོང་ལ་འབད་པ་ལྷོད་མེད་ཀྱིས་སློབ་གྲྭ་ཆེན་མོར་འགྲོ་རྒྱུའི་སྟ་གོན་བྱེད་པ་དང་། དགེ་སློབ་ཚང་མས་མོ་ལ་རེ་བ་ཆེན་པོ་ དྷེ་་བྱེད་ཀྱི་ཡོད། འཛིན་གྲྭའི་ཀྲུའུ་རེན་གྱིས་ཀྱང་མོ་ལ་ངེས་པར་དུ་མེས་རྒྱལ་ནང་ཁུལ་གྱི་སློབ་གྲྭ་ཆེན་མོ་ཞིག་ལ་འགྲོ་རྩིས་བྱེད་དགོས་ཞེས་དྲན་སྐུལ་ཡང་ཡང་བྱས། ཡིན་ནའང་གཟུགས་གཞིར་བརྟག་དཔྱད་བྱེད་སྐབས་མཆིན་ནད་ཡོད་པ་ཤེས་པས་གཞོན་ནུ་མ་ཞིག་གི་མཚོན་མདངས་བཀྲ་བའི་རྨི་ལམ་དེ་རྦད་དེ་ཐོར་བ་དང་དུས་དེ་ནས་བཟུང་སློབ་གྲྭ་ཆེན་མོ་དང་མོའི་དབར་ལ་ལས་འཕྲོ་མེད་པའི་མཚུངས་རྟགས་བརྒྱབས།དེ་རིང་མོ་རང་ར་བཟི་ཡོད་ཀྱང་འདས་དོན་དེ་དག་ཀླད་ངོས་སུ་དེ་བས་གསལ་དུ་འགྲོ་གིན་ཡོད་པས་མོས་གློ་བུར‘‘ཁྱོད་ཚོ་མ་ངུ་དང་། ངུ་རྒྱུ་ག་རེ་འདུག༧ཅེས་ཁོང་ཁྲོ་རབ་ཏུ་ཟོས་ནས་སྐད་བརྒྱབ།ཚང་མས་རྒྱུན་དུ་ཁ་ཁུ་སིམ་པའི་གསལ་སྒྲོན་ལ་ཧ་ལས་ཏེ་མིག་ཅེ་རེར་བལྟས་ཏེ་སྡོད་པ་ལས། རེ་ཞིག་ངུ་མཁན་མེད་ལ་སྐད་ཆ་ཡང་ཤོད་མཁན་མེད་102

པར་ཁ་ཁུ་སིམ་མེར་བསྡད། མོས་སྦི་རག་ཤེལ་དམ་གང་འདེགས་བཞིན་ཡིན་དཱ།ང་ཚོ་ཚང་མ་ཞབས་ཏག་རེ་་ཞེས་གཞན་ཚོར་བཏེགས་པ་དང་ཁོ་ཚོས་ཀྱང་མོ་ལ་འདེགས་བཞིན་ས་མ་རུབ་བར་བསྡད།གསལ་སྒྲོན་ར་བཟི་སྟེ་མགོ་ཡུར་འཁོར་བ་དང་གོམ་པའང་ཡག་པོ་སྤོ་མི་ཐུབ་པས་སློབ་གྲོགས་ཚོས་བསྐྱོར་ཏེ་ཁྱིམ་དུ་བསྐྱལ། གཅུང་མོ་ནི་ཕྱི་ཉིན་སྔ་པོ་ནས་སློབ་གྲྭར་འགྲོ་དགོས་པས་ཉལ་ཟིན་རུང་ཨ་ཅག་དབྱངས་སྐྱིད་བརྙན་འཕྲིན་ལྟ་བཞིན་གསལ་སྒྲོན་སྒུག་ནས་ཡོད་པ་དང་མོས་ཚུལ་དེ་མཐོང་སྐབས་ཧང་སངས་ཏེ་རྒྱུ་མཚན་འདྲི་སྐབས་ལྷག་ཆུང་གིས‘‘ང་ཚོ་ལ་གཏམ་བཟང་ཤོད་རྒྱུ་མེད་པས་ནང་ལ་ལོག་མ་ནུས་པར་ད་ལྟ་བར་མཉམ་དུ་ཆང་བཏུངས་ཏེ་བསྡད་པ་ཡིན། ཨ་ཅག་ལགས། དེ་རིང་མོ་རང་ང་ཚོས་ཨུ་ཚུགས་ཀྱིས་ཁྲིད་པ་ལས་མོ་ལ་ལན་པ་མེད་པས་བཀའ་བཀྱོན་མ་གནང་རོགས་’ཅེས་ལྕེ་སྒྲོགས་ཐེབས་བཞིན་ཞུ་བ་འཐེན།དབྱངས་སྐྱིད་ཀྱིས་གནས་ཚུལ་གསལ་པོ་རྟོགས་པས་སེམས་གཏིང་ནས་དགའ་པོ་གཏན་ནས་མ་བྱུང་ཡང་ཁོ་ཚོའི་མདུན་ལ་རྣམ་འགྱུར་སྟོན་མི་ཕོད་པར་སློབ་གྲོགས་ཚོར་ཐུགས་རྗེ་ཞུས་ཏེ་ལོག་བཏང་བ་དང་རང་ཉིད་ཀྱིས་གསལ་སྒྲོན་ཉལ་དུ་བཅུག གསལ་སྒྲོན་གྱི་ཁ་ནས་སྐད་ཆ་གསལ་ལ་མི་གསལ་མང་པོ་ཤོད་པ་དང་སྐྱུག་པ་ཡང་སྐྱུག་གིན་ཡོད་པས་མོའི་དེ་རིང་གི་བྱེད་སྟངས་ལ་དབྱངས་སྐྱིད་ཤིན་ཏུ་ནས་མ་མོས་པར་སྐད་ཆ་ཞིག་ཤོད་པར་འདོད་ཀྱང་དོ་ནུབ་ར་བཟི་ཡོད་པས་བཟོད་སྒོམ་བྱས།གསལ་སྒྲོན་གྱི་ངོས་ནས་བཤད་ན་དབྱངས་སྐྱིད་དངོས་གནས་བཀའ་དྲིན་103

ཆེན་པོ་རེད། ཕ་མ་གཉིས་མེད་པར་གྱུར་བ་ནས་བཟུང་མོའི་ཨ་ཞང་དང་དབྱངས་སྐྱིད་གཉིས་པོས་ཚུར་བསུས་ཏེ་རང་ཉིད་ཀྱི་བུ་ཕྲུག་བཞིན་བྱམས་དང་བརྩེ་བས་བསྐྱངས་པ་དང་ཕ་མ་གཉིས་འཛོམས་ཀྱི་བུ་ཕྲུག་བཞིན་སློབ་ཆུང་དང་།དམའ་རིམ་སློབ་འབྲིང་། མཐོ་རིམ་སློབ་འབྲིང་བར་སློབ་གྲྭར་བཏང་བ་མ་ཟད་ལྟོ་གྱོང་གོས་གྱོང་གཏོང་མྱོང་གཏན་ནས་མེད།མཚན་མོ་དེར་ཁོ་གཉིས་ཀ་གཉིད་ཁུག་མེད་ཅིང་། གསལ་སྒྲོན་ནི་སྦི་རག་འཐུང་དྲགས་པས་སྐྱུགས་འདོད་པ་དང་། མགོ་ཡུར་འཁོར་བ། ཚ་བ་རྒྱབ་པ་སོགས་ཤིན་ཏུ་མི་བདེ་རུང་རིག་པ་དེ་བས་དྭངས་སུ་འགྲོ་གིན་ཡོད། རྒྱུན་དུ་ནང་གི་ལྟོ་ཆས་བཟོ་རྒྱུ་དང་། ཕོར་པ་འཁྲུ་རྒྱུ། གད་ཕྱིད་སོགས་ནང་ལས་ཙག་ཙིག་ཚང་མ་གསལ་སྒྲོན་གྱིས་བྱེད་ཀྱི་ཡོད་པ་དང་། ཁ་ཉིན་ཡང་མོས་སྔར་ལྟར་ཞོགས་ཟས་བཟས་ཚར་རྗེས་ཕོར་པ་འཁྲུ་སྐབས་དབྱངས་སྐྱིད་ཀྱིས‘‘རྗེས་སུ་གསལ་སྒྲོན་རང་གི་ཕོར་པ་མ་གཏོགས། བུ་མོ་ང་གཉིས་ཀྱི་ཕོར་པ་ངས་འཁྲུས་ཆོག ང་ལ་ཕྲུ་གུ་སྒྲོལ་དཀར་གཅིག་པུ་ལས་མེད་པས་རྗེས་སུ་ཁྱོད་ཀྱིས་གཟབ་གཟབ་བྱེད་རོགས་’ཞེས་བཤད། ད་བར་ག་དུས་ཡིན་ནའང་མོས་བསམ་པ་རྣམ་དག་གིས་ཡིད་གཟབ་ཆེན་པོ་བྱེད་པ་དང་ཕོར་པ་མ་འདྲེས་པ་བྱེད་ཀྱི་ཡོད་པ་དེ་དག་དབྱངས་སྐྱིད་ཀྱིས་ཀྱང་གསལ་པོ་ཤེས་བཞིན་དུ་དེ་རིང་ཁ་ནས་དེ་ལྟར་ཐོན་པས་མོ་དེ་བས་སེམས་སྡུག་སྐྱེས། གནས་ཚུལ་དེ་དག་ཡིད་ལ་ཕྲ་ལྷམ་མེར་གསལ་བ་དང་དབྱངས་སྐྱིད་ཀྱི་སྐད་སྒྲ་ལྷང་ལྷང་དུ་གྲགས་ཡོང་ནས་མོ་དེ་བས་གཉིད་ལ་མ་ཡུར་བར་མོས་ཨ་སློག་ཞིག་བརྒྱབ་སྟེ་སེམས་མནོན་ཐབས་བྱས་ཀྱང་རིག་པ་དེ་བས་དྭངས་སུ་སོང་ནས་མུ་འབྲེལ་གྱི་བརྙན་འཕྲིན་དཔར་གཞི་104

བཞིན་རྣམ་འགྱུར་དེ་དག་ནི་ཁ་སྔོན་མོ་ལ་དཔལ་ལྡན་ངོ་སྤྲོད་བྱས་ཀྱང་སྣང་འཇོག་མ་བྱས་པ་ནས་བཟུང་རིམ་བཞིན་ཐོན་པ་གཞི་ནས་ཤེས་པས་བསྐྱར་དུ་དེའི་ཐད་བསམ་གཞིགས་བྱེད་དགོས་བྱུང་།དབྱངས་སྐྱིད་ཀྱིས་མིག་གཉིས་བཙུམས་ཏེ་གཉིད་ཁུག་ཐབས་ཇི་ལྟར་བྱས་ཀྱང་མོའི་སེམས་ནང་ཡང་ད་རེས་ཀྱང་རེ་བ་ཟད། དེས་མ་ཚད་རང་ཉིད་ལའང་ཕྲུ་གུ་ཡོད་པ་དང་ཡང་སྒོས་དེ་རིང་གི་བྱེད་སྟངས་ལ་བསམ་བཞིན་ངེས་པར་དུ་ཁྱིམ་དེ་ནས་མགྱོགས་ཐབས་འདོན་ཐབས་བྱེད་དབོ།ས། དཔལ་ལྡན་མོ་རང་ལས་ལོ་ཅུང་རྒན་ཙམ་དང་བུ་མོ་སྔ་འཛར་ཞིག་ཡོད་ཀྱང་ཁོའི་བཟའ་ཟླ་ཚེ་ལས་འདས་ནས་ཡུན་རིང་སོང་སྟེ་ད་དུང་གཅིག་པུར་བསྡད་པ་ལ་བལྟས་ན་ཁོ་ནི་རང་གི་ཟླ་གྲོགས་ལ་བརྩེ་པོ་ཡོད་པར་མཚོན་པ་དང་དེས་མ་ཟད་ཁོ་ལ་རིག་གནས་ཡོད་ལ་དཔལ་འབྱོར་གྱི་རྨང་གཞི་མི་དམན་ཙམ་ཡོད་པས་གསལ་སྒྲོན་ལ་མི་ལོ་བ་གང་ཡང་མེད། དེ་ལྟར་བསམ་ནས་སང་ཉིན་བསྐྱར་དུ་གསལ་སྒྲོན་ལ་ལབ་ན་ད་རེས་ཁ་རྡབ་པས་ཕལ་ཆེར་ཁས་ལེན་མདོག་ཁ་པོ་རེད་སྙམ།གསལ་སྒྲོན་གྱིས་ད་བར་དབྱངས་སྐྱིད་ཀྱིས་ངོ་སྤྲོད་བྱས་པའི་མི་དེའི་ཐོག་བསམ་བློ་ནན་ཏན་ཞིག་བཏང་མེད་པ་དེ་ཡང་ཁོ་ལ་སྔ་འཛར་ཡོད་པ་དང་། ལོ་རྒན་པ་ཡོད་པར་མི་མོས་པ་ཞིག་མ་ཡིན་པར་གཅིག་རྣོས་རང་ཉིད་ལ་ད་ལྟའང་ལས་ཀ་གཏན་འཁེལ་པ་ཞིག་མེད་པས་གཏན་གྲོགས་འཚོལ་རྒྱུར་བསམ་བློ་གཏོང་ཁོམ་མ་བྱུང་བ་དང་། ཡང་སྒོས་དེ་ནི་མི་ཚེ་གཅིག་གི་དོན་ཆེན་ཡིན་པས་ཐག་གཅོད་མ་ནུས། ་གསལ་སྒྲོན་གྱིས་བསམ་བློ་ཇི་ཙམ་བཏང་ཡང་ད་ཆ་རང་ཉིད་ནི་ཁྱིམ་ཚང་105

འདིའི་ནང་གི་མི་ཐོལ་པ་ཞིག་གམ་སྦྱིན་བདག་གིས་དགའ་པོ་མི་བྱེད་པའི་མགྲོན་པོ་ཞིག་ཡིན་པའི་སྣང་བ་བྱུང་བ་དང་། འདི་ནས་ཁ་བྲལ་ཡང་ཨ་ཅག་དབྱངས་སྐྱིད་ཀྱིས་བཤད་པ་ལྟར་དཔལ་ལྡན་དང་འགྲིག་པ་བྱ་རྒྱུ་ལས་ལེགས་པ་ཞིག་མེད་པས་དཔལ་ལྡན་གྱི་མནའ་མ་བྱ་རྒྱུའི་སེམས་ཐག་བཅད།དཔལ་ལྡན་ནམ་རྒྱུན་འཇོན་ཐང་ཆེ་ལ་མི་གཞན་དང་མཐུན་པ་དང་ལས་ཁུངས་ནང་བལྟ་སྟངས་ཡག་པོ་ཡོད་པས་གཉེན་སྒྲིག་བྱས་ནས་ཡུན་རིང་མ་འགོར་བར་ལས་ཁུངས་ཀྱི་ཚགས་པར་དང་ཡི་གེ་སོགས་གཏོང་ལེན་ཁང་གི་ལས་ཀ་དེ་གསལ་སྒྲོན་ལ་སྤྲད། ལས་ཀ་ཞིག་འཚོལ་ཐུབ་པ་བྱ་རྒྱུ་ནི་གསལ་སྒྲོན་གྱི་རྨི་ལམ་ནང་དུའང་རེ་བ་བྱེད་པ་ཞིག་ཡིན་པ་དང་དེ་སྔོན་དཀའ་ངལ་དང་ཐབས་ཤེས་ཇི་ཙམ་སྤྱད་ཀྱང་འཚོལ་ཐུབ་མེད་མོད། དཔལ་ལྡན་དང་གཉེན་སྒྲིག་བྱས་ཏེ་མི་ཚེ་གཅིག་གི་དོན་ཆེན་ཐག་བཅད་པ་དང་སྦྲགས་རང་གིས་སྔར་ནས་རེ་བ་བྱེད་པའི་ལས་ཀ་ཞིག་བྱུང་བ་མ་ཟད་ལས་ཀ་དེ་ནི་བཟོད་ཡང་ལ་རྙོག་དྲ་མེད་པ་ཞིག་ཡིན་པས་མོ་བློ་ཡིད་ཧ་ཅང་ཚིམ་པོ་བྱུང་བ་མ་ཟད་དཔལ་ལྡན་ནི་མི་འདྲིས་བདེགཤིབ་བདེ་དང་བླ་མ་དཀོན་མཆོག་ཅིག་ཡོད་པས་མོས་རང་ཉིད་ཀྱི་ལས་དབང་འདི་འདྲ་ཞིག་ཡིན་གྱི་རེདེ་སྙམ་ནས་ཁོ་ལ་ལྷག་བསམ་རྣམ་དག་བྱེད་པ་མ་ཟད། ལྟོ་ཆས་བཟོ་རྒྱུ་སོགས་ནང་ལས་ཚང་མ་སུ་ལའང་རེ་མི་དགོས་པར་རང་ཉིད་གཅིག་པུས་འགན་འཁྱེར་བ་དང་དཔལ་ལྡན་གྱི་བུ་མོ་ལྷ་མོར་ཡང་ཨ་མ་ངོ་མའི་བྱམས་བརྩེ་སྟེར་གང་ཐུབ་བྱེད་ཀྱི་ཡོད་པས་དཔལ་ལྡན་དང་བུ་མོར་གཞི་ནས་ཁྱིམ་ཚང་གི་དྲོ་སྐྱིད་ཚོར་བས་སེམས་གཏིང་ནས་དགའ་པོ་བྱུང་།དེ་ཉིན་རེས་གཟའ་ཉི་མ་ཡིན་རུང་མོས་རྣམ་ཀུན་ལྟར་སྔ་པོ་ནས་ལངས་ཏེ་106

ཁྱིམ་ལས་བྱས་པ་དང་དེ་རྗེས་ཉལ་ཆས་དང་གདན་འཁྲུ་བར་འགྲོ་རྩིས་བྱེད་སྐབས་དཔལ་ལྡན་གཉིད་སད་པས་གཉིད་དྭངས་ལ་མ་དྭངས་ཀྱིས‘‘དེ་རིང་གཟའ་ཉི་མ་ཡིན་པས་ཕྱི་ཏྲེམ་མ་ཉལ་བ་’ཞེས་བཤད་པ་དང་། དེ་རྗེས་ཙོག་ཙོག་བྱས་ཏེ‘‘གོས་འཁྲུ་རྒྱུ་དེ་ཁག་ཤོས་རེད་འདུག ངས་སྔ་ས་ནས་གོས་འཁྲུའི་འཕྲུལ་འཁོར་ཞིག་ཉོ་བསམ་རུང་ད་བར་ཉིན་འགྱངས་ཞག་འབུད་དུ་ལུས་སོང་།དངུལ་བཏང་ཆོག་ཡོད་པས་དེ་རིང་དྲན་ཐོག་ལ་ང་གཉིས་མཉམ་དུ་ཉོ་བར་འགྲོ’་ཞེས་རང་གི་བསམ་ཚུལ་དང་འཆར་གཞི་དེ་བཤད། ‘‘འུམ། དེ་རིང་ཕྱིན་ན་འགྲིག་གི་མ་རེད། རེས་གཟའ་ཉི་མར་ངས་ལྷ་མོ་རིག་གནས་ཕོ་བྲང་དུ་རྩེད་མོ་རྩེ་བར་འཁྲིད་རྒྱུའི་ཁས་བླངས་ཚར་བ་ཡིན། ལྷ་མོའི་སྦྱང་འབྲས་དེ་ལྔའིསྐོ་ལས་དམིགས་བསལ་གྱིས་ཡག་ཏུ་ཕྱིན་འདུག་ལ་ཁ་ས་ཁྱིམ་བདག་གི་ཚོགས་འདུའི་ཐོག་དགེ་རྒན་གྱིས་ལྷ་མོའི་སྦྱངས་འབྲས་ཡག་ཏུ་ཕྱིན་པར་བསྔགས་བརྗོད་བྱས་པ་དང་ད་དུངལྷ་མོ་ནང་སའི་སློབ་འབྲིང་དུ་ཚུད་རྒྱུའི་རེ་བ་ཆེན་པོ་འདུག་པས་ཕ་མས་ཕྲུ་་གུའི་མདུན་ལམ་ལ་བསམ་བློ་བཏང་སྟེ་རྒྱག་རཱིབསྐྱོར་བྱེད་དགོས་ཞེས་གསུངས་ཀྱིན་འདུག་ལ་ང་རང་ཡང་དེ་འདྲ་རང་བསམ་གྱིན་འདུག’’ཅེས་ཤོད་ཀྱིན་ཁོའི་ཇ་ཕོར་ནང་ཇ་བླུགས།ཁོས་བརྩེ་བ་ཆེན་པོས་མོའི་གདོང་ལ་ལྟ་བཞིན‘‘དེ་དག་ཚང་མ་ཁྱེད་རང་གི་བཀའ་དྲིན་རེད། དེ་མིན་ན་ད་ལྟའི་སྦྱངས་འབྲས་འདི་འདྲ་ཐོབ་རྒྱུ་སེམས་ཐག་རེད་་ཅེས་བཀའ་དྲིན་ཚོར་བའི་ངང་ནས་བཤད་པ་དང་། གསལ་སྒྲོན་གྱིས‘‘དེང་སང་གི་ཕྲུ་གུ་ནི་ང་ཚོ་ཕྲུ་གུའི་སྐབས་དང་མི་འདྲ་བར་གཤིས་ཀ་གྱོང་པོ་ཡོད་རྐྱེན་ངང་རྒྱུད་རིང་ཏྲེམ་མ་བྱས་ན་ག་ལ་འགྲིག དེའི་ཁར་འདི་ལོ་བུ་མོ་107

སློབ་ཆུང་ཐོན་མཁན་ཡིན་པས་འགག་རྩའི་ལོ་ཞིག་རེད། དེར་བརྟེན་ང་ཚོས་བུ་མོའི་ཆེད་དུ་གཟའ་ཉི་མ་འདྲ་བེད་སྤྱད་དེ་ཕྲུ་གུར་གུང་གསེང་སྐྱིད་པོ་ཞིག་གཏོང་དུ་འཇུག་དགོས’མིཞེས་བཤད།མོ་ནི་ལྷད་མེད་སྤྲོ་སྣང་ལྡན་པའི་གཞོན་ནུ་མའི་འཚོ་བ་ལས་གློ་བུར་དུ་ཕྲུ་གུ་ཞིག་གི་མ་ཚབ་བྱེད་དགོས་བྱུང་བ་དང་མོ་རང་ལ་དེའི་ཐད་ཀྱི་རྒྱུས་མངའ་གང་ཡང་མེད་པས་ཤིན་ཏུ་ཁག་པོ་ཡོད་ཀྱང་དམིགས་བྲོསལ་གྱི་མ་མད་འབྲེལ་བ་ཞིག་ཡིན་པས་ལྷ་མོར་སེམས་གཏིང་ནས་བརྩེ་བ་དང་ཐུགས་ཁུར་བྱེད་ཀྱི་ཡོད།ལྷ་མོ་ནི་སྤྱང་གྲུང་ལྡན་ལ་ཧ་ཉིད་གསལ་པོ་གོ་མཁན་ཞིག་ཡིན་པས་རང་གི་ཕ་ལས་གསལ་སྒྲོན་ལ་འདྲིས་བདེ་བ་བྱེད་པ་ཡང་ཁྱི་དང་ཕྲུ་གུས་བདག་པོ་ངོ་ཤེས།་ཞེས་པ་བཞིན་ཐ་ན་ཁྱིམ་བདག་ཚོགས་འདུར་ཡང་གསལ་སྒྲོན་མ་ཕྱིན་ན་མི་འགྲིག་ལ། ཁྱིམ་དུ་འབྱོར་རྗེས་མོ་དང་སྐད་ཆ་ཤོད་ཡས་མང་བ་ཡོད་ལ་སྐབས་རེ་གསལ་སྒྲོན་ལ་ལས་ཀ་ཙག་ཙིག་འདྲ་ཡང་བྱེད་རོགས་བྱེད་པའི་སྣང་ཚུལ་དེ་དག་ནི་དུང་སེམས་ཅན་གྱི་ཨ་མ་དང་བསམ་ཤེས་ཅན་གྱི་ཕྲུ་གུའི་དབར་གྱི་བརྩེ་དུང་ཁོ་ན་ཡིན་པས་དཔལ་ལྡན་གྱི་སེམས་ནང་དགའ་སྣང་དང་བློ་བདེ་པོ་བྱུང་ལ་གསལ་སྒྲོན་ནི་ཕ་དང་བུ་མོ་གཉིས་ལ་ཅི་འདྲའི་བཀའ་དྲིན་ཆེན་པོ་ཡིན་པ་སྔར་བས་ཤེས་ཚོར་བྱུང་སྟེ་མོ་ལ་སྔར་བས་ཀྱང་བརྩེ་བ་ཆེ་རུ་འགྲོ་གིན་ཡོད།དཔལ་ལྡན་དང་གཉེན་སྒྲིག་བྱས་པ་ནས་བཟུང་ལྟོ་གོས་གཏམ་གསུམ་སུ་ལའང་རེ་དགོས་མེད་མོད། ཆུ་ཐོན་ཟམ་པའི་དཔེ་ལྟར་མི་བྱེད་པར་རྒྱུན་དུ་དུས་ཚོད་སྟོང་པ་བྱུང་འཕྲལ་ཨ་ཅག་དབྱངས་སྐྱིད་ལ་བལྟ་བར་འགྲོ་བ་དང་།ཁོ་ཚོ་ཟས་གོས་གང་ཅིར་ཐོགས་པ་མེད་ཀྱང་སྐབས་འགར་ཟས་ཞིམ་པ་འདྲ་108

དང་། གྱོན་གོས་ངོ་དྲག་པ་འདྲ་ཉོས་ནས་སྤྲད་དེ་རང་སེམས་མཚོན་པ་བྱེད་པ་མ་ཟད་ལས་ཀ་ཡོད་ཚེ་མོས་རང་འགུལ་གྱིས་ཁོ་ཚོར་རོགས་རམ་བྱེད་པར་བསྐྱོད་ཀྱི་ཡོད། —ལྷ་མོ་ཡང་མི་རིང་བར་དགེ་སློབ་དང་ཁྱིམ་བདག་གི་རེ་བ་ལྟར་ནང་སའི་སློབ་འབྲིང་དུ་ཚུད་ཐུབ་པ་བྱུང་། ལྷ་མོ་ནང་སའི་སློབ་འབྲིང་ལ་སློབ་སྤྱོང་བྱེད་པར་བསྐྱོད་པ་ནས་བཟུང་གསལ་སྒྲོན་གང་ཅིའི་ཐད་སྟབས་བདེ་རུ་ཞེ་དྲག་ཕྱིན་པ་དང་དུས་ཚོད་ཀྱང་ཁོམ་པ་ཤིན་ཏུ་མང་བས་ཨ་ཅག་ལ་བལྟ་བར་འགྲོ་ཡི་ཡོད།ཉིན་ཞིག་ཨ་ཅག་དབྱངས་སྐྱིད་ཀྱི་ཁྱིམ་གྱི་སྒོ་འཛུལ་སྐབས་ཨ་ཞང་དང་། ཨ་ཅག་དབྱངས་སྐྱིད་གཉིས་ཀ་སྒོ་རྭའི་ནང་རྐུབ་བཀྱག་རྒྱབ་བསྙེས་ཅན་རེའི་སྟེང་དུ་བསྡད་ཡོད་པ་དང་ཅོག་ཙེའི་སྟེང་གི་དཀར་ཡོལ་ནང་ཇ་མངར་མོ་ཞིམ་མདོག་ཁ་པོ་རེ་བླུགས་ཏེ་ཅི་གྲོས་མོལ་གྲོས་བཤད་དེ་བསྡད་ཡོད། ཞང་པོ་དང་མ་ཐུག་པར་ཡུན་རིང་སོང་བ་དེ་རིང་ཐུག་པས་དགའ་བའི་འཛུམ་མདངས་སྟོན་བཞིནཡོཨ་ཙི། ཨ་ཞང་ལགས་ཕེབས་འདུག དེ་རིང་ཡོང་བ་ཏག་ཏག་བྱས་སོང’རིཞེས་འཁྲིས་སུ་བཅར། ཞང་པོ་རྣམ་སྲས་ཀྱིས་ཀྱང་རང་གི་ཤ་ལས་ཆད་པའི་བུ་མོར་ཡུན་རིང་མ་ཐུག་པ་བཞིན་མོའི་མགོ་ནས་མཇུག་བར་ཞིབ་པར་བལྟ་བཞིན‘‘བུ་མོ། སྡོང་དང་། ད་ཆ་རང་གི་ལུས་པོ་གང་འདྲ་འདུག་གམ། དཔལ་ལྡན་གྱིསཁྱོད་ལ་ཡག་པོ་བྱེད་ཀྱི་ཨེ་ཡོདམི་ཅེས་སེམས་ཁུར་ཆེན་པོས་དྲིས། གསལ་སྒྲོན་གྱིསཛིཨ་ཞང་ལགས། ངའི་ལུས་པོ་ལ་ང་རང་ཡང་ཡིད་ཆེས་ཀྱི་མི་འདུགདེང་སང་མི་བདེ་བ་རྩ་བ་ནས་མེད་པར་ཐང་དུ་ཞེ་དྲག་ཕྱིན་ཞགམི’ཅེས་བཤད།མཚམས་དེར་དབྱངས་སྐྱིད་ཀྱིས་ཁོ་གཉིས་དབར་གྱི་སྨྲ་བ་ཤོད་མཚམས་བཅད་109

ནས་མོ་ལ་ཇ་བླུགས་པའི་དཀར་ཡོལ་སྤྲོད་བཞིན‘‘བུ་མོའི་ལུས་ཁམས་ཐང་མིན་་གདོང་མདོག་ལ་གཟིགས་དང་། ཡ་མཚན་རེད། དཔལ་ལྡན་དང་གཉེན་སྒྲིག་བྱས་པ་ནས་བཟུང་ནད་གཞི་སངས་དྲག་ཏུ་སོང་བ་འདྲ། མ་གཞི་ནད་གཞི་ཁག་གཅིག་གཉེན་སྒྲིག་བྱས་རྗེས་དྲག་གི་རེད་ཅེས་ཤོད་ཀྱི་འདུག་པས་དེ་འདྲའང་ཡིན་སྲིད། ད་དུང་དཔལ་ལྡན་མི་ཡག་པོ་ཞིག་ཡིན་པས་བུ་མོ་སྡུག་ཏུ་འཇུག་མི་སྲིད་ལ། ང་ཚོས་ཀྱང་གསལ་སྒྲོན་ལ་བརྙས་བཅོས་བཤད་དུ་འཇུག་གི་མ་རེད། དེའི་ཐད་ཁྱེད་རང་སེམས་ཁྲལ་གནང་དགོས་མ་རེད’’ཅེས་བཤད།སྐབས་དེར་དབྱངས་སྐྱིད་ཀྱིས་གློ་བུར་དུ་ཅི་ཞིག་དྲན་པ་བཞིན་གསལ་སྒྲོན་ལ་གཏད་དེ‘‘བུ་མོ་ལྷ་མོའི་ཡི་གེ་འབྱོར་བྱུང་ངམ། རྒྱ་ནག་ཏུ་གང་འདྲ་ཡོད་དམ’་ཞེས་དྲིས། གསལ་སྒྲོན་གྱིས‘‘ཁ་ས་རང་ཡི་གེ་ཞིག་འབྱོར་བྱུང་། ཡི་གེའི་ནང་སློབ་སྦྱོང་རྗེས་མ་ཟིན་དོགས་དང་། གནམ་གཤིས་དང་འཚོ་བ་སོགས་མ་འཕྲོད་དོགས་མེད་ཀྱང་ང་ཚོ་དྲན་གྱི་ཡོད་ལུགས་དང་དེའི་ནང་ནས་ང་དེ་བས་དྲན་པ་ཡོད་ཚུལ་བྲིས་འདུག་ལ་ང་རང་ཡང་བུ་མོ་དེ་མེད་ཙང་ཡུལ་པོ་ཞིག་འདུག’་ཅེས་བཤད། དབྱངས་སྐྱིད་ཀྱི་བསམ་པར་ད་ནི་སྐད་ཆ་ཤོད་པའི་དུས་ལ་བབ་འདུག་བསམ་ནས‘‘འཁྲིས་སུ་ཕྲུ་གུ་མེད་པར་མི་རྒན་པ་ཁོ་ན་མཉམ་དུ་བསྡད་དེ་ཡུལ་པོ་ལོས་ཡོང་། ཁྱོད་གཉིས་ཀྱང་གཉེན་སྒྲིག་བྱས་ནས་ལོ་བཞི་ལྷག་ཙམ་སོང་འདུག་པས་སོ་སོ་རང་ཉིད་ཀྱི་ཕྲུ་གུ་ཞིག་བྱུང་ན་འདྲ་ས་ཡོད་པ་མ་རེད་་ཅེས་བཤད།དེར་ཨ་ཞང་གིས‘‘དཔལ་ལྡན་ཡང་ད་ཆ་ལོ་ན་ཆུང་ཆུང་མིན་པས་ད་ཏག་ཏག་རེད་་ཅེས་བཤད། ཁོ་གཉིས་ཀྱི་སྐད་ཆ་དེ་ཐོས་རྗེས་ཡུད་ཙམ་རིང་གསལ་སྒྲོན་གྱིས་ལན་ཅི་ཡང་མ་བརྒྱབ། མོའི་སེམས་ལ་ཁ་ས་ཁོང་འདིར་དོན་དག་ཞིག་110

ཡོད་ཅེས་སོང་བས་ད་བྱེད་དུས་ཨ་ཅག་ལ་ཁ་ཏ་བྱེད་རོགས་ཞེས་མངགས་པ་ཡིན་གྱི་རེད་སྙམ། དེ་ནས་གསལ་སྒྲོན་གྱིས‘‘ཁོ་རང་ལ་ཕྲུ་གུ་ཞིག་དགོས་འདོད་ནསཏག་ཏུ་ང་ལ་དེའི་སྐོར་ཤོད་ཀྱི་འདུག འོན་ཀྱང་ངའི་སེམས་ལ་ལྷ་མོ་ང་རང་གི་ཤ་རུས་འདྲེས་པའི་རང་ཕྲུག་དང་ཁྱད་མེད་བསམ་གྱི་འདུག ལྷག་པར་དུ་དེང་སྐབས་ཕྲུ་གུ་སྐྱེ་རྒྱུ་དེ་ལས་སླ་པོ་ཞིག་མ་རེད། ཕྲུ་གུ་ཞིག་སྐྱེ་བར་སྔོན་ལ་རིམ་པ་སྟར་ཆགས་ཞུས་ཏེ་དམ་ཕྲུག་མང་པོ་ཞིག་རག་རྗེས་གཞི་ནས་སྐྱེས་ཆོག་གིམྱོད་པ་དང་སྐྱེས་པའི་དབང་དུ་བཏང་ནའང་འཚོ་བའི་ཚད་གཞི་ཇེ་མཐོར་འགྲོ་བ་དང་ང་རང་ལ་ཡོང་ཁུངས་བརྟན་པོ་ཞིག་མེད་པས་ཁག་པོ་བྱེད་ཀྱི་རེད་བསམ་གྱི་འདུག་’ཅེས་བཤད། ཨ་ཞང་གིས‘‘མ་གཞི་རང་གིས་བཤད་པར་རྒྱུ་མཚན་མེད་པ་མ་ཡིན་ཡང་གཅིག་ནས་ཁོང་གི་བློར་བསྟུན་དགོས་པ་དང་།ཡང་སྒོས་རང་ཉིད་རྒས་གོག་ཆགས་སྐབས་ད་ལྟ་དང་མི་འདྲ་བར་ཡུལ་པོ་དང་སྐྱོ་སྣང་ཞིག་རང་ཤུགས་ཀྱིས་སླེབས་སྲིད་པས་དེ་ལུགས་བསམ་བློ་ཐོངས་དངམི་ཞེས་རང་གི་ལྟ་ཚུལ་དང་འདོད་ཚུལ་ལྷུག་པོར་བཤད་པ་དེར་དབྱངས་སྐྱིད་ཀྱིས་ཀྱང་མོས་པོ་བྱུང་ནས་མགོ་བོ་ལྕོག་ལྕོག་བྱེད་བཞིན‘‘དེ་རང་རེད། དེ་རང་རེད།རྒས་གོག་ཆགས་ནས་སྡོད་ལངས་མ་ཐུབ་པར་ལུས་སྐབས་གཞན་གྱིས་རོགས་པ་ཇི་ཙམ་བྱས་ཀྱང་རང་གི་ཕྲུ་གུ་ལས་ལྷག་པ་སུས་བྱེད་སྲིད་དམམི་ཞེས་གང་ལྟར་ཕྲུ་གུ་ཞིག་མེད་ན་མི་འགྲིག་པའི་གནས་ལུགས་མང་དག་ཅིག་དྲངས།གསལ་སྒྲོན་གྱིས་ཅུང་ཁ་སྐྱེངས་པའི་སྒོ་ནས‘‘བསམ་བློ་ཞིབ་པར་བཏང་དུས་ང་རང་རང་ཤེད་ཆེ་སྐྱོན་བྱས་འདུག རྗེས་སུ་དེའི་ཐད་བསམ་བློ་གཏོང་གིན་ཡིན’་ཞེས་བཤད། ཕྱི་དྲོ་མོ་ད་དུང་ལྷག་ཆུང་གི་ཕྲུ་གུའི་སྐྱེས་སྐར་ལ་འགྲོ་111

དགོས་པས་དེར་ཡུན་རིང་པོ་མ་བསྡད་པར་ཐོན།གསལ་སྒྲོན་གཉེན་སྒྲིག་བྱས་རྗེས་མི་རིང་བར་ལྷག་ཆུང་ཡང་སྐྱེས་ཡུལ་ཁམས་ནས་ཡིན་པའི་ཚོང་པ་ཆེན་པོ་ཞིག་གི་མནའ་མར་ཕྱིན། ད་ཆ་མོ་ལ་ཕྲུ་གུ་ཞིག་ཡོད་ཀྱང་ཁྱིམ་ལས་བྱེད་མཁན་བུ་མོ་གཞོན་མ་གཉིས་ཡོད་པ་དང་ཁྱོ་བོ་དེའང་གྲུང་ཞིང་ཚོང་ལམ་འགྲོ་ཆེ་ལ་མོ་ལའང་བརྩེ་པོ་ཞིག་ཡོད་པས་མོ་ནི་རང་གི་མཚར་སྡུག་ངོམས་རྒྱུ་ལས་འཚོ་བའི་སེམས་ཁྲལ་དང་ཁྱོ་བོས་ཡག་པོ་མི་བྱེད་དོགས་ཀྱི་སེམས་ཁྲལ་མེད་པར་ཁོམ་པ་ཡོད་ཚད་ལ་ཚོང་རོགས་ཚོའི་ཨ་ཅེ་དང་མཉམ་དུ་མཱ་ཅང་འདྲ་བརྒྱབ་སྟེ་སྡོད་ཀྱི་ཡོད། མ་གཞི་མཐོ་རིམ་སློབ་འབྲིང་བརྒྱུད་མྱོང་བའི་ཤེས་ཡོན་ཅན་ཞིག་ལ་མཚོན་ན་ཁོར་ཡུག་འདི་འདྲ་ཞིག་མི་འཚམ་རུང་མོའི་འཚོ་གོས་གང་སྤྱིར་ཐོགས་པ་མེད་པས་ད་ལྟ་སློབ་གྲྭ་ཆེན་མོ་ཐོན་པའི་བུ་མོ་མང་པོ་ཞིག་གིས་ཀྱང་མོ་ལ་ཡིད་སྨོན་བྱེད་ཀྱི་ཡོད།དེ་ཉིན་ལྷག་ཆུང་གི་སྒོ་འགྲམ་དུ་རྐང་འཁོར་དང་སྦག་སྦག རླངས་འཁོར་ཆུང་ཆུང་བཅས་ཀྱིས་རུ་འཛིང་སྟེ་སྒོ་ལའང་ཐར་དཀའ། སྒོ་རྭའི་ནང་ཤིན་ཏུ་མཛེས་པའི་བྱ་གཡབ་ཕུབ་ཡོད་པ་དང་སྐུ་མགྲོན་མང་ཆེ་བ་ཚོང་པ་དང་།འབྱོར་པ་ཅན་ཞེ་གཅིག་ཡིན་པས་ལག་ཏུ་དངུལ་བརྒྱ་ཆགས་ཐོགས་ཏེ་རིག་པ་རྩེ་གཅིག་ཏུ་མཱ་ཅང་རྒྱག་བཞིན་ཡོད་པ་དང་ལས་ཁུངས་ཁག་ནས་ཡོང་བའི་སྐུ་མགྲོན་ཚོ་ནི་ཁོ་ཚོ་དང་མཉམ་དུ་ཡོང་ཐབས་མེད་པས་སྒྲོག་རྩེ་གཅིག་གི་སྟེང་ལ་མི་བདུན་ཙམ་རེ་རེས་བསྐོར་བྱས་ཏེ་རྒྱག་གི་ཡོད། མི་དེ་དག་ཚང་མ་རང་རང་གི་རྩེད་མོ་ལ་མགོ་འཁོར་བ་ལས་མོ་ལ་སྣང་འཇོག་བྱེད་མཁན་མེད་རུང་དེ་དག་གི་འཁྲིས་ནས་འགྲོ་སྐབས་མོའི་ངོ་གདོང་དམར་རྐྱང་ཆགས་པ་དང་གོམ་པ་ཡང་112

སྤོ་མི་བདེ་བ་བྱུང་རུང་སྟབས་ལེགས་པ་ཞིག་ལ་ཁྱིམ་དེ་མོ་ལ་རྒྱུས་མངའ་ཆེན་པོ་ཡོད་པས་གཞན་ལ་འདྲི་མི་དགོས་པར་ཤར་རེར་ཐོག་ཁང་གི་ཟུར་འཕྱོང་ཆུང་ཆུང་དེའི་ནང་ཡོང་། དེར་ལྷག་ཆུང་ཡང་བསྡད་ཡོད་པས་མོས་གསལ་སྒྲོན་མཐོང་མ་ཐག་ཁོང་ཁྲོ་ལངས་ཁུལ་གྱིས‘‘ཡག་བྱུང་། སྔོན་ལ་སླེབས་རྒྱུ་རྗེས་ལ་ལུས། ལྟོས་དང་ཚང་མ་སླེབས་མི་འདུག་གམ་་ཞེས་བཤད་པས་གསལ་སྒྲོན་གྱིས་རང་ཉིད་ཀྱི་ཨ་ཞང་སླེབས་པས་ལུས་ལུགས་གསལ་བཤད་བྱེད་སྐབས‘‘གཡུགས་ཞོག་ཁ་གཡར་མི་དགོས། དེ་ལས་ཁང་པ་ནུབ་མ་དེར་འགྲོ་དང་།དེར་ང་ཚོའི་སློབ་གྲོགས་རྙིང་པ་གཏྲེང་གཙང་ལས་གཞན་མེད་་ཅེས་ཤོད་ཀྱིན་མོའི་ལག་ནས་འཇུས་ཏེ་ཁྲིད། དེར་ཁོ་ཚོ་ཁག་གཅེག་ཏག་སེ་རྒྱག་བཞིན་ཡོད་པ་དང་། ཁག་གཅིག་ནི་རྣམ་ཀུན་ཐུག་འཕྲད་ཉུང་བ་དང་གླེང་མོལ་བྱེད་པའི་གོ་སྐབས་དཀོན་པས་གཉིས་རེ་གསུམ་རེ་བྱས་ཏེ་རང་རང་གི་ལས་ཀ་དང་།འཚོ་བ། གཉེན་སྒྲིག་སྐོར་དང་དེ་བཞིན་སློབ་གྲོགས་ཚོའི་སྐོར་བཤད་དེ་བསྡད་ཡོད། ལྷག་ཆུང་གིས‘‘ཁོ་ཚོ། ལྟོས་དང་། སུ་ཡོང་གིན་འདུག་གམ་མིཞེས་སྐད་བརྒྱབ་པས་ཚང་མས་འཚམས་འདྲི་དང་མགོ་བོ་འཇོག་ཙམ་རེ་བྱས་ཏེ་ཟུར་དུ་སྡོད་དུ་བཅུག་རྗེས་ཆང་གསུམ་སྒྲོན་མཉེས་དག་ཨུ་ཚུགས་ཀྱིས་བཀྱགས་པ་དང་དེ་ནས་མུ་མཐུད་དེ་ཡུན་རིང་བྲལ་བའི་སྤུན་ཉེ་ཐུག་པ་བཞིན་བར་ལམ་གྱི་གནས་ཚུལ་ཕར་གླེང་ཚུར—་གླེང་བྱས་ཏེ་བསྡད།ལོ་ཤས་ཐུག་འཕྲད་མ་བྱུང་ཞིང་གོ་རྒྱུ་ཐོས་རྒྱུ་མེད་པའི་དར་རྒྱས་ཀྱང་དེ་རིང་སླེབས་ཡོད། ཁོས་གསལ་སྒྲོན་མ་མཐོང་ཁུལ་གྱིས་ཟུར་ཞིག་ཏུ་སློབ་གྲོགས་གཞན་དང་མཉམ་དུ་དགོད་སྒྲའི་ཁྲོད་དུ་ཏག་སེ་༢༦༩རྒྱག་བཞིན་ཡོད་པ་དང་113

ཡུད་ཙམ་སོང་རྗེས་གསལ་སྒྲོན་གྱིས་ཁོ་རླུ་གཞི་ནས་དོ་སྣང་བྱུང་ནས་མོས་ཀྱང་མི་མཐོང་ཁུ་ལ་བྱས་ཀྱང་མོའི་སེམས་ནང་བརྗོད་ལས་འདས་པའི་འདས་དོན་དེ་དག་ཡང་ཡང་འཁོར་བས་བྱེད་སྟངས་མི་བདེ་བའི་སྣང་བ་ཤུགས་ཆེན་སྐྱེས།ཁོ་སློབ་གྲྭ་ཆེན་མོར་སོང་རྗེས་མོས་རེ་བ་མེད་པ་ཤེས་བཞིན་དུ་ངང་རྒྱུད་རིང་པོས་ཁོའི་ཡི་གེ་དེ་རིང་མེད་ཀྱང་སང་ཉིན་ཡོད་ངེས་རེད་སྙམ་པའི་རེ་བ་དང་སྟོང་བསམ་ཁོ་ནའི་ངང་ལོ་གཅིག་ཙམ་འདས། ལོ་གཅིག་གི་དུས་ཚོད་ནི་སྤྱིར་བཏང་གི་མིའི་ངོས་ནས་བཤད་ན་མིག་དེབ་ཡུན་ཙམ་ཡིན་རུང་སེམས་གཅོངགིས་ཁེངས་པའི་བུ་མོ་དེའི་ངོས་ནས་བཤད་ན་ཅི་འདྲའི་སྡུག་བསྔལ་བ་ཞིག་དང་ཁེར་རྐྱང་ལུས་པའི་སྣང་བས་ཡུལ་ཡུལ་པོར་དུས་འདའ་དགོས་པས་དེ་ནི་ཤིན་ཏུ་ནས་བཟོད་དཀའ་བ་དང་འདའ་དཀའ་བའི་དུས་ཞིག་མ་ཡིན་ནམ།ལོ་གཅིག་འདས་རྗེས་ཀྱི་དབྱར་ཁའི་གུང་གསེང་སྐབས་ཁོ་གཉིས་སྟེས་དབང་གིས་ཐུག་འཕྲད་བྱུང་རུང་སྤྱིར་བཏང་གི་སློབ་གྲོགས་བཞིན་ཕན་ཚུན་འཚམས་འདྲི་བྱས་པ་ལས་སེམས་ནང་ཕན་ཚུན་སྐད་ཆ་ཤོད་རྒྱུ་མང་དག་ཅིག་ཡོད་པ་དེ་དག་རང་རང་སོ་སོའི་ཁོག་པའི་ནང་སྦས་ཏེ་སུས་ཀྱང་ཕྱིར་མི་མངོན་པ་བྱས། དར་རྒྱས་ཀྱིས་མོ་ལ་སེམས་གསོའི་ཚུལ་གྱིསཛིགསེར་ས་འོག་ལ་ཡོད་ཀྱང་འོད་ནམ་མཁའི་དཔེ་རེད། ཕྱི་ལོ་ཡིག་ཚད་བསྐྱར་གཏོང་གྱིས་དང་།དཀོན་མཆོག་གི་བཀའ་དྲིན་ལས་གཟུགས་པོ་ལོན་ཙམ་ཡོང་་ཞེས་བཤད་དེ་རང་ཉིད་ཀྱིས་སྔར་བཞིན་མོའི་ལས་དབང་ལ་སེམས་ཁུར་བྱེད་ཀྱི་ཡོད་ལུགས་མཚོན་པར་བྱས། སྐད་ཆ་དེ་ནི་མི་མང་པོའི་ཁ་ནས་ཐེངས་མང་ཐོས་མྱོང་ཡོད་པས་ད་ལྟ་རྒྱུན་ལྟོར་ཕྱིན་ཏེ་སེམས་གསོ་དང་ནུས་པ་གང་ཡང་ཐོན་ཐུབ་ཀྱི་མེད་པར་དེ་114

ལས་ལྡོག་སྟེ་མོ་རང་གི་སེམས་ནང་ལྷགས་བསིལ་འཕྲོད་ཀྱི་སྒྲོན་མེ་བཞིན་རེ་བ་ལྷག་མའི་སྒྲོན་མེ་གསོན་ཤུགས་ཉམས་པ་ཞིག་སྦར་ཡོད་པ་དེའང་ཁོའི་བྱེད་སྟངས་ཀྱི་ལྷགས་བསིལ་དེས་ཡོངས་སུ་བཅོམས།ཁོ་གཉིས་ཕན་ཚུན་མ་མཐོང་བ་ལྟར་བྱས་ཏེ་ཁུངས་འཁྱོལ་ཐབས་མེད་པས་སློབ་གྲོགས་མང་ཆེ་བ་ཆང་གིས་སྦིར་ཙམ་བྱས་ཡོད་པའི་སྐབས་དང་བསྟུན་ཏེ་དར་རྒྱས་མོའི་འཁྲིས་སུ་ཡོང་སྟེ༤མ་མཇལ་ཡུན་རིང་སོང་བས་བཀྲ་ཤིས་བདེ་ལེགས། ཁ་སྔོན་རྡོ་རྗེ་བརྒྱུད་དེ་ང་ཁྲིམས་ཁང་ལ་ལས་བགོས་བྱུང་ལུགས་ལན་བསྐུར་ནས་ཁྱེད་རང་ཡོང་རྒྱུའི་རེ་བ་བྱས་ཀྱང་ཕལ་ཆེར་ལན་མ་འབྱོར་བ་འདྲ་་ཞེས་བློ་ཕམ་ཚུལ་གྱིས་བཤད། མོས་འཛུམ་ཙམ་གྱིས་ཁོ་ལ་འཚམས་འདྲི་བྱེད་པ་དང་། ཡང་ཀུ་རེའི་ཚུལ་གྱིས‘‘ལན་འབྱོར་བྱུང་ཡང་ཁྲིམས་དཔོན་ཆེན་མོའི་མདུན་ལ་ང་ཚོ་མི་སེར་དཀྱུས་མ་བཅར་ན་འཚམ་པོ་ཨེ་ཡོད་བསམ་ནས་ཡོང་མེད་’ཅེས་བཤད་པས་ཁོས‘‘གསལ་སྒྲོན། ཁྱོད་ཀྱིས་ང་ལ་ཟུར་ཟ་དེ་འདྲ་མ་བྱེད་རོགས། རང་ང་ལ་ཁོང་ཁྲོ་ཟ་བ་ངས་ཤེས་ཀྱི་ཡོད། འོན་ཀྱང་དེ་དུས་ང་རང་བསམ་ཤེས་མི་ཐུབ་མཁན་ཞིག་ཡིན་པས་དེ་རིང་ཁྱེད་རང་ལ་ཆང་འདི་བཀྱགས་ནས་དགོངས་པ་དྭངས་བ་བྱེད་རོགས་ཞེས་བཤད་རྒྱུ་ཡིན། འདི་ཞབས་ཏག་ཡིན’་ཞེས་ཆང་དཀར་ཡོལ་གང་པོ་དེ་མོ་ལ་སྤྲད།གསལ་སྒྲོན་རྒྱུན་དུ་ཆང་འཐུང་བ་ཧ་ཅང་གི་དཀོན་པོ་ཡིན་རུང་ད་རེས་ཆང་དེ་སྣང་དོགས་མེད་པར་ཞབས་ཏག་བརྒྱབ་པས་དར་རྒྱས་དགའ་པོ་བྱུང་བ་དང་གཉིས་ཀའི་སེམས་ལྷོད་ཤིག་ཤིག་བྱུང་། ད་གཟོད་དར་རྒྱས་མོའི་འཁྲིས་སུ་བསྡད་ནས་སྐད་ཆུས་ངུས‘‘ཁྱེད་རང་གཉེན་སྒྲིག་བྱས་ཡོད་པ་ངས་ཤེས་བྱུང་།115

ཁོངགང་འདྲ་ཡོད་དམ། ཁྱེད་རང་ཁོང་དང་མཉམ་དུ་ མི་ཞེས་ཁོའི་སྐད་ཆའི་མཇུག་ཤོད་དུ་མ་བཅུག་པར་མོསཛིའཚོ་བ་ཞེས་པ་དངོས་གནས་བཤད་ཤེས་ཡས་མི་འདུག བདེ་སྐྱིད་ཡོད་དང་མེད་ཞེས་པ་ཡང་ངས་དེ་བས་བཤད་ཤེས་མ་སོང་། ངའི་བསམ་པར་ཆོག་ཤེས་ཤེས་ན་ང་ཚོ་ཚང་མ་སྐྱིད་པོ་ཡོང་གི་རེད་བསམ་གྱི་འདུག་ལ་ད་ལྟ་ང་རང་གི་འཚོ་བ་ཡང་དེ་འདྲ་མིན་ནམམིམིཞེས་རང་ཉིདཀྱི་སྐོར་ཞིབ་ཕྲ་ཤོད་འདོད་མེད་པའམ་ཤོད་པའི་དགོས་པ་མེད་པ་བཞིན་གཡོལ་གང་ཐུབ་བྱས། ད་ལྟ་མོ་ནི་སྔར་བཞིན་བབ་ཆགས་ལ་མཛེས་ཉམས་དོད་པོདེ་རང་ཡིན་པ་དང་ད་ལྟ་ཁོ་གཉིས་སླར་ཡང་ཐུག་སྐབས་ཁོའི་སེམས་ནང་ལས་ཕངས་སེམས་དང་བློ་འགྱོད་ཞིག་སྐྱེས་ཏེ་སྔོན་ལ་ལོག་ཕྱིན། ཕོ་ཧྲེང་གི་ཉལཁང་གྲང་ཤུར་ཤུར་དང་དབེན་པ་ཞིག་ཡིན་པས་ཁོས་གློག་ཡང་སྤར་མེད་ལ་གྱོན་པ་ཡང་མ་ཕུད་པར་ཐ་མག་གཅིག་མཇུག་གཉིས་མཐུད་ཀྱིས་འཐེན་གྱིན་འདསདོན་དེ་དག་ཡིད་ལ་འཆར། དངོས་གནས་མོ་རང་བུ་མོ་བློ་ལ་བབ་པོ་ཞིག་ཡོད་པས་འཛིན་གྲྭ་གཅིག་པའི་སློབ་གྲོགས་དང་འཛིན་གྲྭ་གཞན་གྱི་སློབ་གྲོགས་ཚོས་རྗོད་བྱེད་སྙན་ལ་མི་སེམས་འགུལ་ཞིང་འཆར་ཡན་གྱིས་ཁེངས་པའི་ཡིག་ཆུང་འགའ་སྤྲད་མྱོང་ནའང་སྐབས་དེར་མོ་ནི་སློབ་གྲྭ་ཆེན་མོར་འགྲོ་རྒྱུའི་རེ་བ་དང་སྟོབས་ཤུགས་ཀྱིས་ལུས་སེམས་ཡོངས་བཟུང་བས་དེ་དག་ལ་དོ་སྣང་བྱེད་ཁོམ་མ་བྱུང་། འོན་ཏེ་སློབ་གྲོགས་དར་རྒྱས་ཀྱི་རྩིས་རིག་དང་། དངོས་ཁམས་སོགས་མོ་ལས་ལེགས་པ་ཡོད་པས་དཀའ་གནད་འདྲ་འཕྲད་སྐབས་རྟག་ཏུ་ཁོ་ལ་མི་རེ་ཀ་མེད་ཡིན་པ་དང་ཁོས་ཀྱང་མོ་ལ་ངང་རྒྱུད་རིང་པོས་འགྲེལ་བཤད་རྒྱག་པ་དང་། དཀའ་གནད་འགྲོལ་རོགས་བྱེད་ཀྱི་ཡོད་པས་སྐབས་འགར་སློབ་སྦྱོང་116

ལ་དབྱིངས་བཞུགས་ཏེ་འཛིན་རིའི་རང་སྦྱོང་ག་དུས་གྲོལ་མིན་དང་སློབ་གྲོགས་གཞན་ཚོ་ག་དུས་ལོག་མིན་ཡང་ཤེས་ཚོར་ཐུབ་ཀྱི་མད། ཁོ་གཉིས་སློབ་སྦྱོང་ལ་བརྩོན་པོ་དང་སྦྱངས་འབྲས་ལེགས་པོ་ཡོད་པས་མ་གྲོས་གཅིག་མཐུན་གྱིས་མཉམ་དུ་བསྐྱར་སྦྱོང་བྱེད་པ་དང་གཤིབ་ཡུན་རིང་པོ་ཡིན་པས་ཁོ་གཉིས་ཀྱི་སེམས་ཁམས་དང་གཟུགས་ཁམས་ཀྱང་སྨིན་ཏེ་ལང་ཚོ་དར་ལ་བབ་པ་དང་བསྟུན་ནས་སེམས་ནང་ལས་ཕན་ཚུན་དགའ་པོ་ཡོང་གི་ཡོད་མོད། སུས་ཀྱང་ཁ་་ནས་བརྩེ་དུང་མཚོན་པའི་སྐད་ཆ་ཤོད་མྱོང་མེད་ལ་བྱ་སྤྱོད་ཀྱིས་ཀྱང་ར་སྤྲོད་བྱས་མེད་པར་རེ་བ་ཚང་མ་ཕུགས་ལ་བཅོལ་ནས་བཞགགསལ་སྒྲོན་སློབ་ཆེན་ལ་འགྲོ་རྒྱུའི་སྐལ་བ་མ་བྱུང་བ་དང་ཁོ་སློབ་གྲྭ་ཆེན་མོར་སོང་རྗེས་གསལ་སྒྲོན་གྱིས་ལོ་གཅིག་ཏྲེམ་ཁོའི་ཡི་གེར་ངང་སྒུག་བྱས་ཀྱང་མ་འབྱོར་བ་ནས་བཟུང་རང་འགུལ་གྱིས་ཁོའི་སྣང་བརྙན་བརྗེད་ཐབས་བྱ་དགོས་བྱུང་།ལྷག་ཆུང་གི་ཕྲུ་གུའི་སྐྱེས་སྐར་ཐོག་ཁོ་གཉིས་སྟེས་དབང་གིས་ཐུག་པ་ནས་བཟུང་དར་རྒྱས་ཀྱིས་གསལ་སྒྲོན་ད་ལྟ་རྦད་དེ་མི་གཞན་ལ་བདག་ཟིན་པ་སྐེས་ཏེ་ཁོའི་སེམས་ཀྱི་ཡོལ་གོ་ནས་མོའི་སྣང་བརྙན་དོར་ཐབས་ཇི་ལྟར་བྱས་ཀྱང་རང་གི་སེམས་ཀྱི་རྟ་ཁ་བཅུན་མ་ཐུབ་པར་མོའི་སར་ཤོར་འགྲོ་བ་དང་། དེ་བས་མོ་ད་ལྟ་འཚོ་བ་གང་འདྲ་ཞིག་ཡོད་མིན་བལྟ་བར་འགྲོ་རྒྱུའི་བློ་ཞིག་ཤུགས་ཀྱིས་སྐྱེས།དངོས་གནས་དར་རྒྱས་མོའི་སར་བལྟ་བར་ཐེངས་འགའ་སླེབས་པ་དང་་དཔལ་ལྡན་ཇི་འདྲ་ཡིན་མིན་དང་ཁོ་ཚོའི་དབར་འཆམ་མཐུན་ཡོད་པ་ཤེས་སྐབས་ཁོ་བློ་བདེ་པོ་དང་དགའ་པོ་བྱུང་བ་དང་སྦྲགས་དཔལ་ལྡན་ལ་ཡིད་སྨོན་117

དང་ཕྲག་དོག་གི་བློ་ཞིག་ཀྱང་སྐྱེས། འོན་ཀྱང་ཁོ་གཉིས་ལ་གཞན་གྱི་ཡོང་འབབ་དེ་ཙམ་མེད་ཁར་ད་ཆ་རྒྱ་ནག་ཏུ་ཡོད་པའི་བུ་མོར་འགྲོ་སོང་གཏོང་དགོརྔསྡོ་པས་འཚོ་བའི་ཆུ་ཚད་སྤྱིར་བཏང་ཡིན་པ་ཤེས་སྐབས། དར་རྒྱས་ཀྱིས་ཐད་ཀར་རོགས་རམ་བྱེད་སྟབས་བདེ་པོ་མེད་པས་བསམ་བློ་བཏང་སྟེ་རང་ཉིད་ཀྱིས་སྟོབས་ཤུགས་བེད་སྤྱད་དེ་ཚོང་ཚུང་ཆུང་ཞིག་རྒྱག་རྒྱུའི་གྲོས་བཏོན།ཚོང་རྒྱག་རྒྱུའི་ལམ་དེ་ད་ལྟ་རྒྱུགས་པའི་སྒང་ཡིན་པས་ཁོ་གཉིས་ལའང་སྔ་ས་ནས་བསམ་ཚུལ་འདི་འདྲ་ཞིག་ཡོད་ཀྱང་ངོ་ཤེས་རྒྱ་ཆེན་པོ་དང་ཡག་པོ་མེད་པས་ད་རེས་བསམ་ཐོག་ལ་རྟ་རྒྱུགས་པ་ཞིབ།་བྱུང་བ་དང་བཟོ་ཚོང་དོ་དམ་ལས་ཁུངས་དང་དཔྱ་ཁྲལ་ལས་ཁུངས་ཇོ།གས་སུ་ཁོའི་ངོ་ཤེས་མང་པོ་ཡོད་པས་འགྲོ་ལུགས་ལམ་སེང་གཉེར་ཏེ་གསལ་སྒྲོན་ཚོང་ཆུང་ཆུང་ཞིག་རྒྱག་ཏུ་བཅུགམ་གཞི་གསལ་སྒྲོན་གྱིས་དུས་ཚོད་སྟོང་པ་ཡོད་ཚད་གོས་འཁྲུ་རྒྱུ་སོགས་ཀྱི་ཁྱིམ་ལས་བྱེད་ཀྱི་ཡོད་ཀྱང་ད་ནི་སྔོན་མ་དང་མི་འདྲ་བར་ཁྱིམ་ལས་ཙག་ཙིག་མང་པོ་ཞིག་དསི་ལ་ལྡན་གྱི་ཐོག་ཏུ་བབས་པས་ཅུང་དཀའ་ལས་ཁག་ཙམ་ཡོད་རུང་ཟླ་མཇུག་ཏུ་གསལ་སྒྲོན་གྱིས་ཚོང་བརྒྱབ་པའི་ཡོང་འབབ་ལ་རྩིས་རྒྱག་སྐབས་རང་ཉིད་ཀྱི་གླ་ཕོགས་ལས་ལྡབ་ཀྱིས་མང་བ་ཡོང་གི་ཡོད་པས་འཚོ་གོས་གངསྤྱིར་སྔོན་མ་ལས་ལྷག་ཏུ་འགྲོ་གིན་ཡོད་པས་སེམས་ནང་དགའ་ལྷང་ལྷང་ཡོང་བ་དང་གསལ་སྒྲོན་གྱི་ཚོང་ཟོག་རྒྱ་ཆེ་རུ་འགྲོ་བ་དང་བསྟུན་ནས་དར་རྒྱས་ནི་ཁོ་གཉིས་ལ་བཀའ་དྲིན་ཆེན་པོ་ཡིན་སྙ་མ་ནས་རྟག་ཏུ་གསལ་སྒྲོན་ལ6‘དར་རྒྱས་ལགས་ལ་བཀའ་དྲིན་འཇལ་དགོས་ཡོད’་ཞེས་ཡང་ཡང་ཤོད་ཀྱི་ཡོད།གསལ་སྒྲོན་གྱིས་ཚོང་བརྒྱབ་པ་ནས་བཟུང་དཔལ་ལྡན་གྱིས་སྤྱིར་ན་ཉིན་118

ལྟར་དགུང་ཟས་གང་ཡག་བཟོས་ཏེ་སྐྱེལ་བར་འགྲོ་གི་ཡོད་ལ་ཁྱིམ་དུ་འབྱོར་རྗེས་ཀྱང་ངལ་གསོ་རུ་བཅུག་པ་སོགས་འཁུར་ཆེན་པོ་བྱེད་པ་དང་ཁོ་གཉིས་ཕན་ཚུན་བརྩེ་དུང་སྔར་བཞིན་ཟབ་རུང་མཉམ་གཤིབ་བྱེད་པའི་དུས་ཚོད་མ་འདང་བའི་སྣང་བ་སྐྱེས་ཏེ་རེས་གཟའ་ཉི་མའི་ཉིན་ཞིག་གི་ཞོགས་པ་དཔལ་ལྡན་གྱིས‘‘གསལ་སྒྲོན། དེ་རིང་ང་ཡང་ངལ་གསོ་ཡིན་པས་ངས་ཤ་ཞིག་ཉོས་ཏེ་མོག་མོག་ཞིམ་པོ་ཞིག་བཟོས་ཆོག ཁྱེད་རང་ཡང་དེ་རིང་ངལ་གསོ་རྒྱག་རྐྱང་གྱིས། ང་གཉིས་མཉམ་འཛོམས་ཀྱིས་ལྟོ་ཆས་ཟ་བའི་དུས་ཚོད་དཀོན་པས་དེ་རིང་སྐྱིད་པོ་བྱས་ཏེ་བསྡད་ན་མ་རེད་པས་་ཞེས་སྨྲས་ཀྱང་། གསལ་སྒྲོན་གྱིས་དེ་ལ་སྣང་འཇོག་དེ་ཙམ་མ་བྱས་པར་གཟུགས་ཤེལ་ལ་ལྟ་བའིམ།་མགོ་སྐྲ་བཟོ་ཞོར་དུ‘‘དེང་སང་ཁྲོམ་རར་བྲིན་ཁ་རྒྱུགས་པའི་ཐ་མག་དང་བྱི་རིལ་ཁག་གཅིག་ཐབས་ཤེས་བྱས་པ་དེ་དག་བྲིན་པོ་ཞེ་དྲག་འདུག དེར་བརྟེན་ལམ་འགྲོ་རྒྱུགས་ཐོག་ལ་བཙོང་ཟིན་ན་ཚོང་ཟོག་གཞན་འདྲེན་དགོས་པས་ང་བསྡད་ན་མི་འགྲིག ཁྱེད་རང་ཡང་རྒྱུན་དུ་དཀའ་ལས་ཆེན་པོ་ཡིན་པས་དགུང་ཟས་ཡག་པ་ཞིག་ཉོས་ནས་མཆོདདེ་ང་ལ་བསྐྱེལ་མི་དགོས་པར་ངལ་གསོ་སྐྱོན། ངས་ཁྲོམ་ནས་ཉོས་ཏེ་ཟས་ན་མི་འགྲིག་པ་མེད་’ཅེས་སེམས་འཁུར་ཆེན་པོས་ཁོ་ལ་དེ་ལྟར་བཤད།‘‘ལག་པར་ཤ་ཡོད་ན་ནམ་མཁར་བྱ་་ཞེས་པའི་དཔེ་བཞིན་དེ་སྔོན་དང་བསྡུར་ན་ད་ལྟ་ཁོ་གཉིས་དངུལ་ལ་ཐོགས་པ་མེད་པས་ཁྲོམ་ལམ་གྱི་ཟ་ཁང་ནང་ཡང་ཡང་འཛུལ་ཏེ་ལྟོ་ཆས་ཞིམ་ཟས་ཟ་བ་དང་། གསལ་སྒྲོན་ལའང་ཚོང་རོགས་གཞན་དང་འདྲ་བར་མཛུབ་མོར་གསེར་གྱི་ཚིབས་ཝེབས་དང་རྣ་བར་གསེར་གྱི་ཨ་ལོང་འདོག་རྒྱུ་ཡོད་ལ་གྱོན་ཆས་ལའང་དང་དོད་ཆེ་རུ་ཕྱིན་ཡོད།119

རེས་གཟའ་ཉི་མ་ནི་ཚོང་རྒྱག་པའི་དུས་ཚོད་བཟང་པོ་ཞིག་ཡིན་པ་དང་དེ་ཉིན་ཡང་གསལ་སྒྲོན་གྱིས་འཐེན་པའི་ལྷམ་དཔེ་གསར་དང་བྱི་རིལ། ཐ་མག་དག་ལ་ལྟ་མཁན་དང་ཉོ་མཁན་འཚང་ཁ་ཤིག་ཤིག་བྱུང་། སྐབས་དེར་དར་རྒྱས་ཀྱང་ཁྲོམ་ལ་ཡོང་བ་དང་སྐབས་འཁེལ་བས་ཁོས་གསལ་སྒྲོན་བྲེལ་བ་ཆེན་པོ་ཡོད་པ་མཐོང་བས་ཉིན་དགུང་བར་ཚོང་རོགས་བྱེད་ཀྱིན་བསྡད། ཉིན་དགུང་ཡོལ་ནས་ཉོ་མི་རིམ་གྱིས་ཉུང་དུ་སོང་བས་གསལ་སྒྲོན་གྱིས་ཉེ་འགྲམ་གྱི་ཟ་ཁང་དེ་ལས་ཚལ་སྣོ་ཁ་གཉིས་དང་འབྲས་ཉོས་ཏེ་ཁྲོམ་སྟེགས་ཀྱི་འཁྲིས་སུ་དར་རྒྱས་དང་ཁ་སྤྲོད་དུ་ཟ་བཞིན་ཡོད་པའི་སྐབས་དེར་དཔལ་ལྡན་ཡང་དེར་འབྱོར།གསལ་སྒྲོམ་གྱིསྐ་ལྟོ་ཆས་ཟ་གིན་སྣང་མེད་དུ‘‘ངས་ད་ནངས་ཕེབས་མི་དགོས་ཞེས་ཞུས་མ་བྱུང་ངམ། ད་དུང་ཁ་ལག་མཆོད་རྒྱུ་ཡིན་གྱི་རེད། ངས་འབྲས་ཤིག་ཉོ་བར་ཕྱིན་ཆོག་’ཅེས་འགྲོ་རྩིས་བྱས། འོན་ཅཀྱང་སྐབས་དེར་ཁོའི་རྣམ་འགྱུར་རྦད་དེ་ལོག་ནས་ཡོད་ལ་ཁ་ནས‘‘བཟས་ཚར། འགྲོ་མི་དགོས’་ཞེས་ཁྲོམ་སྟེགས་ལ་བསྙེས་ནས་བསྡད། མ་གཞི་གསལ་སྒྲོན་གྱིས་བཤད་པ་བཞིན་ངལ་སསོ་རྒྱབ་ནས་བསྡད་བསམ་ཡང་མོ་ཐོན་རྗེས་གནས་ཚུལ་གང་ཡང་མ་ཐོན་རུང་སྡོད་བཟོད་མི་བདེ་བ་དང་། སེམས་ཉཚབ་པའི་སྣང་བས་ཁྲོམ་ལ་བསྐོར་བ་ཞིག་རྒྱབ་རྗེས་གསལ་སྒྲོན་ལ་བལྟ་ཙམ་བྱེད་པར་ཡོང་། འོན་ཏེ་ད་ལྟ་མིག་མདུན་གྱི་ཁོའི་བསམ་ཡུལ་ལས་འདས་པའི་བྱ་བ་དེ་འདྲ་ཞིག་མཐོང་དུས་སེམས་གཏིང་ནས་དགའ་པོ་ཚོམ་་བྱུང་བར་གདོང་མདོག་ཀྱང་ལོག དར་རྒྱས་ནི་མི་རྫི་རྣོ་པོ་ཞིག་ཡིན་པས་ཁོས་དཔལ་ལྡན་གྱི་བསམ་ཚུལ་ཤེས་ཏེ་ལམ་སེང་ཡར་ལངས་ནས་རྐུབ་སྟེགས་དཔལ་ལྡན་ལ་སྤྲོད་ཀྱིན‘‘དཔལ་ལྡན་ལགས། བཞུགས་དང་།120

ད་ནངས་ང་ཁྲོམ་ལ་ཅ་ལག་ཉོ་བར་ཡོང་སྐབས་གསལ་སྒྲོན་མི་ཁོམ་པ་མཐོང་བས་ངས་རོགས་པ་བྱས་ཏེ་ད་བར་འགོར་སོང་། གཟིགས་དང་། ལྟོ་ཆས་ཀྱང་འདིར་ཟ་གིན་ཡོདམིམིཅེས་དག་སེལ་བྱས། དཔལ་ལྡན་གྱིས་འཛུམ་་ཙམ་བྱས་ཏེ་་རྐུབ་སྟེགས་ཕར་འབུད་བཞིན༤ཁྱེད་རང་བཞུགས་དང་། ང་ལ་ད་དུང་དོན་དག་ཕྲན་ཙམ་ཡོད་པས་སྔོན་ལ་འགྲོ་གི་ཡིན། ཁྱེད་རང་གཉིས་ལྷོད་ལྷོད་བྱས་ཏེ་མཆོད་ཅིག༧ཅེས་ཐོན། དོན་དུ་ཁོ་ལ་དོན་དག་ཕྲན་ཙམ་ཡང་མེད་མོད།འདིར་བསྡད་ན་བུ་གཉིས་ཀར་བྱ་དཀའ་བྱེད་གཏད་ཀྱི་སྣང་བ་ཞིག་ཡོང་གི་ཡོད་པདང་ད་ལྟའི་སྣང་ཚུལ་འདི་བཟོད་མི་ཐུབ་ལ་རང་ཉིད་འདིར་ལྷག་མ་ཡིན་པའིསྣང་བ་སྐྱེས་ཏེ་ཁོང་ཁྲོའི་མེ་ལྕེ་འབར་རུང་ཁ་ལས་དུ་བ་མ་ཐོན་པ་བྱས་ཏེ་སོང་། དར་རྒྱས་ཀྱིས་ཀྱང་གནས་ཚུལ་ཡག་པོ་མ་བྱུང་བ་ཤེས་ཏེ་ལྟོ་ཆས་བཟས་ཚར་རྗེས་ལམ་སེང་དེ་ལས་ཁ་བྲལ། འོན་ཏེ་གསལ་སྒྲོན་ལ་དེ་འདྲའི་སྣང་བ་གང་ཡང་མ་བྱུང་བར་སྔར་བཞིན་དགོང་མོ་བར་ཚོང་གིན་བསྡད་པ་དང་།ཁྱིམ་དུ་འབྱོར་སྐབས་མུན་པ་རུབ་བཞིན་ཡོད་ཀྱང་ཁང་པའི་ནང་བསྡུ་གསོག་བརྒྱབ་མེད་པར་ཞོགས་པ་ལྟོ་ཆས་བཟས་པའི་ཕོར་པའང་འཁྲུ་རྒྱུ་ཡིན་ལ་ཇ་དམ་ནང་ཆུ་ཡང་མེད། དེ་དག་མཐོང་སྐབས་གཞི་ནས་དེ་རིང་གི་བྱ་བ་དེ་དྲན་གསོས་ནས་དཔལ་ལྡན་རྣམ་ཀུན་ཕྱི་ལ་འཁྱམས་པ་ཤིན་ཏུ་ཉུང་བས་དེ་རིང་ཁོང་ཁྲོ་ལངས་པས་ཡིན་གྱི་རེད་སྙམ་སྟེ་སྣུམ་ཐབ་ལ་ཆུ་ཞིག་བཀྱོན་ཏེ་བསྡུ་གསོག་བརྒྱབ་པ་དང་། དཀར་གཡོལ་ཁྲུས། ཕྱིད་བདར་གཙང་མ་བྱས་ཟིན་རུང་ཁོ་ནི་ད་དུང་ཡོང་མཁན་མེད། ཉིན་གང་ཁྲོམ་ལམ་དུ་ཉི་ལྷགས་ཀྱིས་བརྡུངས་པས་ཁ་སྐོམ་ཡོད་པས་ཇ་ཐང་གང་བཟོས་ཏེ་བཏུང་པ་དང་ཁ་ལག་ཕྲན་བུ་ཚ་པོ་121

བཟོས་ཏེ་བཟས། ་ད་ནི་འཕྱི་པོ་ཆགས་ཡོད་པས་མོ་སྒུག་ཡུན་མ་ཚུགས་པར་གྲོང་པ་ཁྱིམ་མཚེས་ལ་སྐད་ཆ་འདྲི་བར་སོང་ཡང་ལན་ཁ་གསལ་ཞིག་མེད་པ་དང་། རྣམ་ཀུན་ཅོག་ཙེའི་སྟེང་ཡིག་ཆུང་འཇོག་པའི་ལུགས་སྲོལ་ཡོད་རུང་དེ་རིང་ཅི་ཡང་མཐོང་རྒྱུ་མེད་ལ་འཚོལ་བར་ཡང་འགྲོ་མ་ཤེས་པར་སེམས་འཚབ་བྱེད་བཞིན་པའི་སྐབས་དེར་སྒོ་ཤུགས་ཀྱིས་བརྡུངས་བྱུང་། མོས་བྲེལ་འཚབ་ཀྱིས་སྒོ་ཕྱེ་བར་འགྲོ་སྐབས་དཔལ་ལྡན་ར་བཟི་ནས་ལུས་ཡོངས་ཐལ་བས་ཁེངས་པ་དང་། བྲང་སྟེང་དུ་སྐྱུགས་པས་ཁེངས་ཏེ་ཁྱར་ཁྱོར་ངང་སྒོ་འཛུལ་ཡོང་། མོས་ལམ་སེང་བསྐྱོར་རྩིས་བྱེད་སྐབས་ཚུར་འབུད་ཀྱིན‘‘གཡོ་མོ་ཁྱོད་ཀྱང་ཕར་རྒྱུགས་ཤིག མི་ཁོག་མིས་མི་ལོན། ཁྱི་ཁོག་དབྱུག་པས་མི་ལོན། དམིགས་ཡུལ་མེད་པར་རོགས་པ་སུས་བྱེད་ཀྱི་རེད་དམ། མི་ང་ལྐུགས་པ་ལྐུགས་རྐྱང་རེད་འདུག་་ཅེས་སྐད་ཆ་ཐོན་ལ་མི་ཐོན་ངང་དེ་ལྟར་བཤད། མོས་དེ་དག་གོ་སྐབས་དག་སེལ་ཞིག་བྱེད་བསམ་རུང་ར་བཟི་བའི་མི་ལ་བཤད་ཀྱང་ཕན་ཐོགས་མེད་པས་ལན་ཅི་ཡང་མ་བཏབ་པར་ཁོའི་ལྷམ་འབུད་རྩིད་བྱེད་སྐབས་ཁོས་རྐང་པ་ཤུགས་ཀྱིས་ཚུར་འཐེན་བཞིན‘‘ཁྱོད་རང་ཚུར་མ་ཡོང་ཞིག ཁྱོད་ད་བར་ང་དང་མཉམ་དུ་འཚོ་བ་བསྐྱལ་བ་དང་ཕྱི་ནས་འདྲ་ཆགས་ཚུལ་མ་གཏོགས་བསམ་བློ་རྦད་དེ་ཁོ་ལ་ཆགས་ཡོད་པ་རེདམི’ཅེས་དང་རངཚོ་གི་བྲང་ཁོག་རྡུང་བཞིན‘‘བྱབ་ཆུང་ངས་ད་དུང་ཡག་ཡག་གིས་མ་འགྲོ་བཤད་རུང་ ཧོ། དེ་དུས་ཁ་ཆད་སྔོན་ནས་ཟིན་ཏེ་ང་མགོ་རྨོངས་སུ་བཅུག་པ་རེད་་ཅེས་ཁ་ནས་འདྲ་མིན་བརྗོད་པས་ད་གཟོད་མོ་ཡང་བཟོད་སྒོམ་མ་ཐུབ་པར‘‘ཁྱེད་རང་སྐད་ཆ་ཁུངས་ལུང་མེད་པ་དེ་འདྲ་ག་122

རེ་གསུངས་ཀྱི་ཡོད། དེ་རིང་གི་སྐོར་དར་རྒྱས་ཀྱིས་འགྲེལ་བཤད་བྱས་པ་ལས་ངས་ཁ་གསལ་ཏུ་གཏོང་རྒྱུ་གང་ཡང་མེད། གང་ལྟར་ངས་གང་ཡང་ནོར་མེད་ལ་ཁོང་གིས་ཀྱང་ང་གཉིས་ལ་རོགས་པ་བྱས་པ་དེ་ཡང་ང་གཉིས་ལ་བསམ་པ་རྣམ་དག་གིས་བྱས་པ་ལས་གཞན་གྱི་དམིགས་ཡུལ་གང་ཡང་མེད་་ཅེས་ཤོད་མཚམས་དེར་སླེབས་སྐབས་དཔལ་ལྡན་གྱིས‘‘ག་རེ། ང་གཉིས་ཨས། སྐད་ཆ་སྙན་པོ་ཞིག་འདུག ཧ་ཧ་ཧམི་ཞེས་གད་མོ་ཆེན་མོ་ཞིག་བགད། ཡང་སྐྱུགས་པ་དང་མོས་རོགས་པ་བྱེད་རྩིས་བྱས་ཀྱང་ཁོས་ཨུ་ཚུགས་ཀྱིས་འབུད་རྐྱང་བྱེད་ཅིང་།སྐབས་རེ་ཁྲེལ་དགོད་དགོད་པ་དང་། སྐབས་རེ་ངུ་མ་དགོད་ཀྱིས་སྐད་ཆ་དབ་དིབ་སྣ་ཚོགས་ཤོད་ཀྱིན་གང་ཙམ་ནས་ཉལ་འཁྲིའི་སྟེང་གཉིད་ལ་ཡུར། གསལ་སྒྲོན་ད་གཟོད་གཞི་ནས་ཁུ་སིམ་སིམ་བྱུང་བ་དང་མོས་ཁོ་ལ་ཉལ་ཆས་ཤིག་གཡོགས་ཏེ་རང་ཉིད་མདོའི་ཁང་པ་དེར་ཉལ་བར་སོང་། གསལ་སྒྲོན་མར་ཉལ་ཡང་གཉིད་ཀྱི་གཡའ་དང་བྲལ་ཞིང་། ཁོ་གཉིས་འཚོ་བ་མཉམ་དུ་བསྐྱལ་བ་ནས་ད་བར་ཕན་ཚུན་ཁྱེད་རང་མཆོད་དང་། ཁྱེད་རང་བཞུགས་དང་ཞེས་སྤག་དང་ཇ་ཐང་ལས་མེད་ཀྱང་མཉམ་ཟ་མཉམ་འཐུང་བྱེད་པ་ལས་ད་ལྟའི་སྣང་ཚུལ་དེ་འདྲ་ཡོང་མྱོང་མེད་པས་མོ་ཞེད་ཐག་ཆོད་དེ་སྙིང་གཡུགས་པ་དང་། ཡང་དཔལ་ལྡན་ར་བཟི་བས་མ་གཏོགས་དེ་འདྲ་བྱེད་མི་སྲིད་སྙམ་པའི་ཐེ་ཚོམ་དང་རེ་བ་བྱེད་ལ། ཡང་སྔར་རང་ཉིད་ཀྱིས་དཔལ་ལྡན་ལ་སྦ་གསང་མེད་པར་དར་རྒྱས་དང་རང་ཉིད་ཀྱི་འབྲེལ་བ་དེ་བཤད་པར་འགྱོད་པ་ཆེན་པོ་བྱུང་།མཚན་གང་གཉིད་ཛི་མ་གང་ཁུག་མེད་ནའང་ཉིན་གཉིས་པའི་ཞོགས་པ་སྔ་པོ་ནས་ལངས་ཀྱང་ཁོ་ལངས་མཁན་མེད་པས་ད་ནི་གནས་ཚུལ་ཚབས་ཆེ་ཆུང་123

ཤེས་ཏེ་དེའི་ཉིན་ཁྲོམ་ལ་མ་ཕྱིན་པར་བསྡད། ཆུ་ཚོད་བཅུ་པ་ཙམ་ལ་དཔལ་ལྡན་གཞི་ནས་ལངས་ནའང་ན་བར་ཁ་གཡར་ཏེ་ལས་ཀར་མ་ཕྱིན་པར་ཁྱིམ་དུ་བསྡད། གསལ་སྒྲོན་གྱིས་གནས་ཚུལ་ཅི་ཡང་མ་བྱུང་བ་བཞིན་སྔར་བཞིན་ནང་ལས་བྱེད་པ་དང་ཁོ་ལ་ཇ་བླུགས་པ་སོགས་བྱས་པས་ཁོས་མོའི་ལག་ནས་འཇུས་ཏེ‘‘གསལ་སྒྲོན། བརྩེ་དུང་ཞེས་པ་ནི་བགོ་ཐབས་མེད་པ་དང་རང་ཤེད་ཅན་ཞིག་ཡིན་པས་ཁྱེད་གཉིས་ཁ་སྤྲོད་དུ་བསྡད་པ་ངས་མཐོང་བ་དང་། དེ་སྔའི་གནས་ཚུལ་ལ་བསམ་བཞིན་ངས་བཟོད་སྒོམ་གཏན་ནས་ཐུབ་ཀྱི་མི་འདུགབྱུ ད་ནས་བཟུང་ང་ཚོས་དར་རྒྱས་ལ་བསུན་པོ་མི་བཟོ་བར་རང་མགོ་རང་ཐོན་བྱས་ན་མ་རེད་དམ། ཁོ་བོ་ནི་འཚོ་བར་བར་ཆད་བྱུང་མྱོང་བའི་མི་ཞིག་ཡིན་པས་ད་ཆ་ཁྱོད་རང་ཡང་ངའི་ས་ནས་ཁ་བྲལ་དོགས་ཀྱི་སེམས་ཁྲལ་ཆེན་པོ་འདུགམི’ཅེས་མདང་དགོང་གི་ངར་ཡོངས་སུ་འཇགས་ནས་ཡ་ང་བོས་བཤད། གསལ་སྒྲོན་གྱི་སེམས་ལ་དར་རྒྱས་ང་གཉིས་དེ་སྔོན་འདྲིས་པོ་བྱས་རུང་དེ་ནི་འདས་ཟིན་པས་བསྐྱར་ལོག་འབྱུང་མི་སྲིད་པ་དང་ཁྱོད་རང་ངའི་ས་ནས་བྲལ་དོགས་འདུག་ཅེས་པའི་ཉེན་ཁ་ཚ་པོ་དེ་འདྲའི་གྲིབ་མ་ཙམ་མེད་སྙམ་སྟེ་ཁོ་ལ་འགྲེལ་བཤད་བསྐྱར་དུ་བྱེད་མི་འདོད་པས་མགོ་བོ་ལྕོག་ལྕོག་བྱས་ཏེ་ད་ནས་འབྲེལ་བ་ཉུང་དུ་གཏོང་རྒྱུའི་ཁས་བླངས།མ་གཞི་དེ་ཉིན་དཔལ་ལྡན་གྱི་གདོང་ལས་མ་དགའ་བའི་རྣམ་འགྱུར་མཐོང་ནའང་དར་རྒྱས་རང་ངོས་ནས་བཤད་ན་གནོང་མེད་ཡིན་པས་ཁོམ་པ་ཡོད་དུས་སྔར་བཞིན་ཁོ་གཉིས་སར་ཡོང་བ་དང་ཚོང་འཐེན་རོགས་བྱེད་ཀྱི་ཡོད་ལགསལ་སྒྲོན་གྱིས་ཀྱང་ཁོ་ལ‘‘ཡོང་མི་དགོས’’ཞེས་ཤོད་མི་ཤེས་པ་མ་ཟད་་124

གསལ་བཤད་བྱེད་པ་ལའང་རང་ཉིད་རི་བོང་གནམ་རྡིབ་ཀྱི་སྡུག་བསྔལ་བྱེད་མཁན་ཞིག་ཆགས་མི་ཡོང་ངམ་སྙམ་ནས་སྔར་རྒྱུན་ལྟར་བྱེད་པ་ལས་འབྲེལ་བ་རྒྱང་རིང་དུ་གཏོང་མ་ཤེས། གནས་ཚུལ་དེ་དག་གི་རྐྱེན་པས་ཁྱོ་ཤུག་གཉིས་ཕན་ཚུན་དོན་ཆུང་ལའང་རྩོད་པ་རྒྱག་པ་དང་། གླེང་མོ་ག་རེ་བྱས་ཀྱང་གླེང་གཞི་དེ་མཐར་གཏུགས་གང་ལྟར་དར་རྒྱས་ཀྱི་སྟེང་ལ་འགྲོ་གི་ཡོད་པས་ད་ཆ་སྔོན་དང་མི་འདྲ་བར་སྐད་ཆ་ཤོད་སྐབས་གཟབ་གཟབ་དང་ཤོད་མཁས་པོ་ཞིག་བྱེད་དགོས་ཀྱི་ཡོད། དགོང་ཟས་ཟ་སྐབས་དཔལ་ལྡན་གྱིས་མོའི་ངོ་ལ་བལྟ་བཞིན། ་‘གསལ་སྒྲོན། ད་ཆ་ང་ཚོས་ཚོང་དེ་གཡུགས་བཞག་ན་ཏག་ཏག་རེད།ངའི་གླ་ཕོགས་ཀྱིས་ཁྱོད་གཉིས་གསོ་མི་ཐུབ་པ་མི་འདུག ཡང་མིན་ན་ལས་ཀ་གའན་ཞིག་བཙལ་ནའང་མི་འགྲིག་པ་མེད’་ཅེས་ཞུ་བ་འཐེན་པའི་ཉམས་ཀྱིས་བཤད། གསལ་སྒྲོན་གྱིས‘‘འུམ། འུམ་འུམ། ད་ལྟ་མི་ཀུན་ལ་ནམ་ལངས་སྐབས་ང་གཉིས་ས་རུབ་མི་ཉན། དེ་ལས་ངས་བུ་ལོན་གཡར་ནས་ཚོང་རྒྱ་ཆེར་བཏང་སྟེ་གྱོན་ཆས་དཔེ་གསར་གྱི་ཚོང་ཁང་ཞིག་ཟིན་རྩིས་ཡོད། ད་ལྟ་མི་རྣམས་གྱོན་ཆས་ལ་དང་དོད་ཇེ་ཆེར་འགྲོ་གིན་ཡོད་པས་གྱོང་གུན་ཕོག་སྲིད་ཀྱི་མ་རེད་སྙམ་གྱིན་འདུག་་ཅེས་རང་ཉིད་ཀྱི་བསམ་ཚུལ་དང་འཆར་གཞི་བཤད་པས་ཁོ་དེ་བས་དགའ་པོ་མ་བྱུང་བར‘‘ཚོང་། ཚོང་། རང་གི་ཁ་ནས་ཚོང་མ་གཏོགས་ཐོན་གྱི་མི་འདུག ངས་རང་གི་ཨ་ཅེ་ཚོང་འདོད་མི་འདུག དེ་སྔོན་ང་གཉིས་འཚོ་བ་སྐྱོ་ཙམ་ཡིན་ཡང་སེམས་སྐྱིད་ལ་འཆམ་པོ་ཞིག་ཡོད་པས་ཚང་མས་ཡིད་སྨོན་བྱེད་ཀྱི་ཡོད། ད་ཆ་རྒྱུ་ཆེ་རུ་སོང་ནའང་བཟའ་ཚོ་ཕན་ཚུན་བརྩེ་པོ་དང་། འཆམ་པོ་མ་བྱུང་ཚེ་རྒྱུས་ཅི་བྱེད། དེ་ལས་ཕྲུ་གུ་ཞིག་སྐྱེས་དངམི་ཞེས་འུ་125

ཐུག་མདོག་གིས་བཤད། གསལ་སྒྲོན་གྱི་ཚོང་རྒྱག་རྒྱུའི་འདུན་པ་དེ་བས་ཇེ་ཆེར་ཕྱིན་ཏེ་བློས་མ་བཏང་རྐྱེན་ད་ཆ་ཁོ་ཡང་ཡིད་གཏིང་ནས་མུག་སྟེ་རྒྱབ་བསྐྱོར་ལྟ་བཞག་ཐ་ན་ལྟོ་ཆས་ཀྱང་མ་བཟོས་པར་རང་ཉིད་ལས་ཁུངས་ཀྱི་ཟ་ཁང་ནས་ཉོས་ཏེ་ཟ་བ་དང་ཆང་འཐུང་ནས་སེམས་ནད་ཞི་བར་བྱེད་པ་དང་སྦྲགས་གཞན་གྱི་མདུན་དུའང‘‘གསལ་སྒྲོན་ལ་བསམ་རྒྱུ་དངུལ་ལས་མི་འདུག’’ཅེས་ཤོད་པའི་ཁར་ཁོའི་ཆང་འཐུང་གྲོགས་པོ་ཁ་ཤས་ཀྱིས་ཀྱང་དོགས་པ་སྐྱེ་དགོས་པའི་སྐད་ཆ་མང་པོ་ཞིག་བཤད་དེ་མེ་ཚ་བའི་སྟེང་ལ་ཤིང་གཤག་པ་བསྣན་པས་ཁོའི་སེམས་ནང་མོ་དང་ཁ་བྲལ་རྒྱུའི་འདུན་པ་ཉིན་རེ་ལས་ཉིན་རེ་བཞིན་ཆེ་རུ་སོང་། འོན་ཀྱང་མོས་ཁོ་ལ་སྔར་བཞིན་བརྩི་བཀུར་བྱེད་པ་དང་ཁྱིམ་ལས་དག་ཀྱང་སྔ་ལངས་ཕྱི་ཉལ་བྱས་ཏེ་རང་ཉིད་གཅིག་པུས་བྱེད་པ་དང་སྔོན་མའི་ཁྱིམ་ཚང་གི་རྣམ་པ་དེ་སླར་གསོ་ཡོང་ཐབས་ཁོ་ན་བྱེད་པ་དེ་དག་མཐོང་སྐབས་མོ་ལ་ཁ་བྲལ་རྒྱུའི་བསམ་པ་མེད་པ་ཤེས་ནས་རང་ཉིད་ཀྱི་བསམ་ཚུལ་ཤོད་མ་ཕོད་པར་ལུས།ཁོས་བསྐྱར་དུ་བསམ་བློ་གཏོང་སྐབས་ཁོའི་རེ་བ་ཆེ་ཤོས་ནི་ཕྲུ་གུ་ཞིག་སྐྱེ་རྒྱུ་དེའང་ད་བར་ཁས་བླངས་མེད་པས་མོས་རང་ཉིད་ལ་བཅངས་པའི་བརྩེ་དུང་ལ་སླར་ཡང་དོགས་པ་མི་བྱེད་ཀ་མེད་བྱུང་།ཆར་པ་བབས་བཞིན་པའི་དགོང་དྲོ་ཞིག་ཁོ་གཉིས་ཁྱིམ་དུ་ཁ་ཁུ་སིམ་མེར་བསྡད་ཡོད་པ་དང་དཔལ་ལྡན་ཐ་མག་ཅིག་འཐེན་བཞིན་མནོ་བསམ་བཏང་ནས་ཡོད་པ་དང་གསལ་སྒྲོན་ཁོའི་འཁྲིས་སུ་ལག་ལས་བྱེད་ཀྱིན་བསྡད། དཔལ་ལྡན་གྱིས་མོར་བལྟ་ཙམ་བྱས་ཏེ་ད་ནི་ཁ་གསལ་ན་གོ་བདེ་ཞེས་པ་ལྟར‘‘གསལ་སྒྲོན། ད་ང་གཉིས་ཞི་བའི་ཐོག་ནས་སོ་སོ་ཁག་ཁག་བྱས་ན་ཡག་གི་མ་རེད་དམ།126 ཅི

ཁྱོད་རང་ད་དུང་ལོ་ཆུང་ཆུང་ཡིན་པས་འཚོ་བ་ལ་རེ་བ་ཆེན་པོ་ཡོད། དེར་བརྟེན་ང་དང་མཉམ་དུ་གོ་མེད་ཚོར་མེད་ཀྱི་མི་ཚེ་སྐྱེལ་བ་ལས་ཁྱེད་གཉིས་ནི་ཇི་ལྟར་ནའང་ཆུང་འདྲིས་བྱམས་པ་ཡིན་པས་གང་ཅིའི་ཐད་ཐུན་མོང་གི་བསམ་འདུན་དང་འདྲ་ས་མང་པོ་ཡོད་པ་རེད། དེར་བརྟེན་མི་མཐུན་དཔུང་གཤིབ་བྱེད་པ་ལས་མཐུན་པ་མཉམ་སྒྲིག་བྱས་ན་དགའ་གི་རེད་་ཅེས་བཤད། གསལ་སྒྲོན་གྱིས་ཁོའི་སྐད་ཆ་དེ་དག་ཐོས་སྐབས་ཧ་ལས་ནས་ཡ་མཚན་ཆེན་པོ་བྱུང་བ་དང་ཡང་ཁོང་གིས་ཀུ་རེ་རྩེད་པའང་མིན་ནམ་སྙམ་ནས‘‘འཆོལ་ལབ་རྒྱག་གི་ཡོད་དམ’་ཞེས་ཀུ་རེ་དང་སྦྲགས་ཁོའི་དཔྲལ་པར་ལག་པ་འཆང་ཙམ་བྱས་།ཁོས‘‘མ་རེད། མ་རེད། ང་རིག་པ་དྭངས་གསལ་ཡིན། གནས་ཚུལ་འདི་འདྲ་ཞིག་ཡོང་རྒྱུ་ཡིན་པ་ངས་སྔ་ས་ནས་བསམ་བློའི་ནང་གྲ་སྒྲིག་བྱས་ཡོད། དེ་རིང་སྐད་ཆ་འདི་འདྲ་ཞིག་ཤོད་པར་བློ་ཐག་ཆེན་པོ་ཅི་འདྲ་ཞིག་བཅད་མིན་ཁྱེད་རང་གིས་ག་ལ་རྟོགས། འོན་ཀྱང་དོན་དངོས་ཐོག་དེ་ནི་ང་གཉིས་གཉིས་ཀའི་བསམ་འདུན་དེ་ཡིན་གྱི་རེད་མི‘‘འོན་ཀྱང་བསམ་ཚུལ་དེ་འདྲ་ཞིག་ངའི་སྣང་བའི་ཡུལ་ལའང་སྐྱེས་མ་མྱོང་། ཁྱོད་ཀྱིས་རྒྱུན་དུ་རྙོག་དྲ་ཇི་ལྟར་བཤད་ནའང་ངས་བཟོད་སྒོམ་བྱེད་པའང་ཁྱེད་རང་ང་ལ་བརྩེ་པོ་ཡོད་པས་ཡིན། ངའི་བསམ་པར་བརྗེས་ནས་ཡག་རུ་མི་འགྲོ་ལྷམ་གྱི་ཟར་ཁ་ཞེས་པའི་དཔེ་ལྟར་རེད་སྙམ་ནས་དངོས་གནས་ཁྱེད་རང་དང་བྲལ་འདོད་ཀྱི་བློ་ཞིག་སྐྱེས་མ་མྱོངམི་ཞེས་སྐབས་དེར་མོ་རང་དབང་མེད་པར་ངུ་ཤོར་ཞིང་མུ་མཐུད་དེཛིམ་གཞི་ནས་ཨ་ཅག་དབྱངས་སྐྱིད་དང་ཨ་ཞང་ལགས་ལ་གྲོས་མ་དྲིས་པར ༧127

༤དེ་འདྲའི་དགོས་པ་ཡོད་པ་མ་རེད། ངས་སྔ་ས་ནས་བསམ་བློ་བཏང་ཟིན། ང་ལ་བུ་མོ་ཡོད་པས་བསྐྱར་དུ་ཨ་ཅེ་འཚོལ་མི་སྲིད། ཁྱེད་རང་ནི་བུ་མོ་ཡག་པོ་ཞིག་ཡིན་པ་དང་ད་བར་ང་དང་བུ་མོ་གཉིས་ལ་བཀའ་དྲིན་ཆེན་པོ་ཡིན་པསགནས་སྐབས་རིང་ང་ཡུལ་པོ་ཞིག་དང་སེམས་སྟོང་ལྷང་ལྷང་ཞིག་ཡོང་བ་འདུག འོན་ཀྱང་རྗེས་སུ་རིམ་གྱིས་གོམས་འགྲོ་གི་རེད་་དེ་ལྟར་དཔལ་ལྡན་ནི་ཨུ་ཚུགས་མཐར་སྐྱེལ་མཁན་ཞིག་ཡིན་པས་གསལ་སྒྲོན་གྱིས་གནས་ལུག༠།་རྒྱུ་མཚནཇི་ལྟར་བགྲངས་ནའང་ཁོས་ཉན་རྩིས་ཙམ་མི་བྱེད་པས་སྐྱོ་བའི་མིག་ཆུ་གཏོང་རྒྱུ་ལས་ཐབས་མ་བྱུང་།ཁོས་ངག་འཇམ་པོས‘‘ད་བར་རང་གིས་ཚོང་རྒྱབ་ནས་བྱུང་བའི་དངུལ་འཛིན་དང་དེ་མིན་ཅ་དངོས་ངོ་དྲག་པ་དེ་ཚོ་ལས་ཁྱོད་རང་ཅི་འདོད་འཁྱེར་རྒྱུགས། རྗེས་སུ་ངས་རང་གི་ཚོང་ལ་ཚོང་རོགས་བྱེད་བསམ་རུང་བྱེད་ཐུབ་ཀྱི་མ་རེད་མིཅེས་ཚིག་ཐག་ཆོད་པོས་བརྗོད། ་རེས་གཟའ་ཟླ་བའི་ཉིན་སྔ་པོ་ནས་ཁོ་གཉིས་ཁྲིམས་ཁང་དུ་སླེབས་པ་དང་དེ་ཉིན་དར་རྒྱས་དང་རྒྱ་རིགས་ཤིག་ལས་རེ་ས་ཡིན་པས་དར་རྒྱས་ནི་བསམ་ཡུལ་ལས་འདས་པའི་ཚུལ་དེ་མཐོང་སྐབས་ཧང་སངས་ཤིང་ད་ལྟ་ཁོ་གཉིས་གནེས་བབས་འདི་འདྲ་ཞིག་ལ་སླེབས་པའི་རྒྱུ་མཚན་ག་རེ་ཡིན་ནམ། རང་ཉིད་ཀྱི་ལན་པ་ནི་ཨེ་ཡིན་སྙམ་སྟེ་སྐད་ཆ་ཡང་ཤོད་ཚོད་འདི་ཚོད་མ་ཐིག་པར་ལྐུགས་པས་ཚྭ་ཟས་པ་བཞིན་ལུས་པ་མ་ཟད་རྒྱ་རིགས་དེས་ཀྱང་ཡང་སྙིང་ཅི་ཞིག་བཤདམྱོད་མེད་མ་ཐོས། འོན་ཀྱང་དེང་སྐབས་བཟའ་ཚོ་ཁ་བྲལ་མཁན་མང་བསཁོ་ཚོའི་རྒྱུན་ལྟོར་གྱུར་ཟིནེ་ཏེ་སྣང་ཚུལ་དེ་རིགས་ལ་སྣང་འཇོག་མེད་པར་128

འདིར་ཡོང་མཁན་ཚང་མར་ལག་འཁྱེར་ནག་པོ་རེ་སྤྲོད་ཀྱི་ཡོད་ལ་ཁོ་གཉིས་ལའང་ལག་འཁྱེར་རེ་སྤྲད་དོ། །1992ལོའི་དབྱར་ཁར་མ་ཟིན་བཏབ།1996ལོའི་སྟོན་ཁར་བཟོ་བཅོས་ཀྱིས་གཏན་ལ་ཕབ།129

རི་རྩེའི་སྤྲིན་དཀར།དང་པོ།ང་ལོ་བཅུ་ལ་སོན་པའི་ལོ་དེའི་དབྱར་ཁ་གོ་ཐོས་ལ་ང་ཚོའི་ཡུལ་དུ་ས་ཆ་གཞན་ནས་ཡིན་པའི་དགེ་རྒན་བུ་མོ་ཞིག་ཡོང་གི་རེད་ཅེས་ལུང་པའི་ནང་སྦིར་གྲགས་ཆེ་ཙམ་བྱུང་ནས་ཉིན་ཤས་འདས།ཞོགས་ཆར་ཡུད་ཙམ་བབ་ན་ཡང་ཉིན་མོའི་རིང་ཉི་མ་ཚ་པོ་བསྟན་པས་ས་ཞིང་ནང་གི་ལོ་ཏོག་མགོ་བོ་གུག་གུག་གིས་གཉིད་ལྕོག་རྒྱག་བཞིན་འདུག་ལ་གྲོང་ཚོའི་ནང་བྱ་སྐད་ཐར་ཐོར་གྲགས་པ་ལས་རི་འདབས་ཀྱི་འོང་ཁའི་དཀྱིལ་དུ་ཆགས་པའི་གྲོང་ཚོ་ཧྲིལ་པོ་ཡང་ཁ་ཁུ་སིམ་མེར་གནས།ཉིན་ཕྱེད་ཡོལ་ཙམ་ལ་གྲོང་ཚོའི་ནང་ལས་བྱེད་པ་ཞིག་ཡོང་གི་འདུག་ཅེས་པའི་སྐད་སྒྲ་དེ་ཅོང་བརྡ་ཆེན་པོ་ཞིག་དང་འདྲ་བར་ཉོབ་མདངས་ཀྱིས་བཅིངས་པའི་གྲོང་ཚོ་དཀྲོག་ཅིང་། གཅིག་གིས་བཅུ་དང་བཅུས་ཉི་ཤུར་བཤད་ནས་གྲོང་ཚོའི་ནང་བསྡད་པའི་མི་རྒན་གཞོན་མང་པོ་ཞིག་ཕྱི་མི་གྲོང་ཚོའི་ནང་འཛུལ་སའི་ལམ་མདོར་འཛོམས་ནས་གཏམ་གླེང་འདྲ་མིན་བྱེད་བཞིན་འདུགང་ཚོ་བྱིས་པ་ཁག་གཅིག་ཉེ་འདབས་ཀྱི་རི་ལྡེབས་སུ་བ་ཕྱུགས་འཚོ་བཞིན་ཡོད་ནའང་གྲོང་ཚོའི་ནང་གི་སྐད་ཆ་དེ་ཐོས་པས་རྒྱུན་དུ་དབང་ཡོད་ཤོད་སའི་ཕྲུ་གུ་གཅིག་ལ་བ་ཕྱུགས་བལྟ་རུ་བཅུག་ནས་ང་ཚོ་བྱིས་པ་གསུམ་བཞི་ཞིག་རྒྱུག་130 ་

ཤར་གློད་ནས་གྲོང་ཚོའི་ནང་བབ་ཡོང་བ་དང་ང་ནི་དུས་རྒྱུན་ནས་འཚུབ་པོ་ཡོད་པ་ཞིག་ཡིན་པས་བ་ཕྱུགས་འཚོ་རོགས་ཚང་མའི་མདུན་མདུན་རྐྱང་དུ་རྒྱུགས་ཡོང་སྐབས་ལམ་མདོར་འཛོམས་པའི་མི་རྒན་པ་ཁ་ཤས་ཀྱིས‘‘སྒོ་ཤར་གྱི་སྤྱོན་མ་ལ་ལྟོས་དང་། ག་ལེར་གྱིས་མ་གཏོགས་ཁ་བརྡབ་ཡོང་་ཞེས་འཁང་ར་དང་སེམས་ཁུར་གཉིས་ལྡན་གྱིས་སྐད་རྒྱག་བཞིན་འདུགལུང་གཞུང་ནས་ཆུ་ཕྲན་དང་གཞོགས་གཤིབ་ཏུ་ཆགས་པའི་ལམ་ཆུང་དེ་ནི་གྲོང་ཚོའི་མི་རྣམས་ཕྱི་ཕྱོགས་སུ་འགྲོ་ས་དང་ཕྱི་ཕྱོགས་ཀྱི་མི་རྣམས་གྲོང་ཚོའི་ནང་ཡོང་ས་གཙོ་བོ་དེ་ཡིན་ཞིང་། བོང་བུ་དང་མཉམ་དུ་ཡོད་པའི་འགྲུལ་པ་དེ་གཉིས་ལས་གཅིག་ནི་རུ་ཁག་གི་བོང་གཡོག་ལྷག་པ་ཡིན་ཞིང་། སྤྱིར་ན་ཕྱི་ཕྱོགས་ནས་ཡོང་མཁན་ཕྱི་མི་མང་ཆེ་བ་ཁོ་དང་མཉམ་དུ་གྲོང་ཚོའི་ནང་འཛུལ་ཡོང་བ་དང་ཁོ་དང་རུ་ཁག་གི་ཏུད་ཀྲང་རྒྱལ་པོ་ལགས་གཉིས་གྲོང་ཚོའི་ནང་ནས་མཐོང་རྒྱ་ཆེ་ཤོས་དང་གྲོང་ཚོ་དང་ཕྱི་མིའི་དབར་གྱི་སྒྲོག་ཐག་ལྟ་བུར་གྱུར།ལུང་པའི་འདབས་ཀྱི་གྱ་གྱུར་ཆགས་པའི་ལམ་ཆུང་སྟེང་ནས་གྲོང་ཚོའི་ཕྱོགས་སུ་ཡོང་མཁན་སུ་ལ་མཚོན་ནའང་གལ་ཏེ་གྲོང་ཚོ་འདི་རང་གི་མི་ཡིན་ན་བྲག་ཟུར་དུ་ཐོན་པ་ཙམ་གྱིས་མི་འདི་དང་འདི་ཡིན་པ་འདྲ་ཞེས་ཧ་ལམ་ལམ་སེང་ངོ་རྟགས་ཆོད་ཐུབ་ལ། གལ་ཏེ་རྒྱུས་མངའ་མེད་པའི་མི་ཞིག་ཡིན་ན་སུས་སྔོན་ལ་མཐོང་ནའང་དེར་དོ་སྣང་བྱེད་པ་དང་འཁྲིས་ཀྱི་མི་ལ‘‘དེ་རིང་ཡང་འགྲུལ་པ་ཞིག་(རྒྱུན་དུ་ཕྱི་མི་ཁོ་ནར་འགྲུལ་པ་ཞེས་ངོས་འཛིན་གྱི་ཡོད)ཡོང་གི་འདུགསུའི་མགྲོན་པོ་ཡིན་ནམ་་ཞེས་ཐེ་ཚོམ་དང་བཅས་སྨྲ་བ་དང་དེ་མ་ཐག་མི་མང་པོ་ཞིག་གིས་ཚོད་དཔག་བྱེད་བཞིན་འགྲུལ་པ་དེ་གྲོང་ཚོའི་འདབས་སུ་འབྱོར་གྱི་131

རེད།འོན་ཀྱང་དེ་རིང་བོང་གཡོག་ལྷག་པ་དང་མཉམ་དུ་ཡོད་པ་ནི་རྒྱ་ཆས་སྤྲས་པའི་བུད་མེད་ཅིག་ཡིན་པ་དང་ང་ཚོའི་ཡུལ་དུ་རྒྱ་ཆས་སྤྲས་པའི་མི་ཞིག་འབྱོར་ན་དེ་ནི་རྒྱལ་ཁབ་ཀྱི་གླ་ཕོགས་ལེན་མཁན་ལས་བྱེད་པ་ཞིག་ཡིན་པ་ལས་གཞན་སུ་ཡང་མིན་པས་ཆུས་སུ་འགྲོ་མྱོང་ཡོད་པའི་མི་དེ་ཚོས་ཆུས་ཀྱི་དབུ་ཁྲིད་འདི་དང་འདི་ཡིན་བཟོ་འདུག་ཅེས་ཚོད་དཔག་འདྲ་མིན་བྱས་པ་དང་དེ་གའི་ངང་བོང་གཡོག་དང་འགྲུལ་པ་དེ་གཉིས་ང་ཚོའི་མིག་གི་མདུན་དུ་ལྷགས། ཁ་ཤས་ཀྱིས་རྒྱ་མོ་ཞིག་འདུག་ཟེར་བ་དང་ཁ་ཤས་ཀྱིས་ལྕང་ལོ་བརྒྱབ་འདུག་པས་རྒྱ་མོ་ཡིན་གྱི་མ་རེད་ཅེས་དགགལས་བྱེད་གཞོན་ནུ་མ་དེའི་སྟོད་ལ་དར་སོ་ཆེ་ཞིང་ང་ཚོས་ཉིན་མཚན་ཀུན་ཏུ་རེ་སྨོན་བྱེད་པའི་སྟོད་ཐུང་སྨྱུག་ལྗང་དམག་གོས་ཀྱི་ཚོས་གཞི་ཞིག་མནབས་པ་དང་སྨད་ལ་དོར་མ་སྔོན་པོ་ཞིག་ཀླུབས། རྐང་པར་ཀོ་འཇུར་ནག་པོ་ཞིག་གྱོན་ཡོད་ནའང་ལམ་འགྲུལ་གྱི་ཐལ་བས་བཀབ་ནས་སྐྱ་ཐལ་ཐལ་དུ་གྱུར་འདུགལས་བྱེད་ཨ་ཅག་དེའི་འདྲེན་བྱེད་གཉིས་མཚར་ལ་བཞིན་རས་གཙང་རྐྱང་ཡིན་པ་དང་གནག་སྣུམ་སྐྲ་ལོ་ལྷས་མ་བརྒྱབ་སྟེ་མགོ་ལ་དཀྲིས་ཡོད་ནའང་སྐྲ་ལོའི་རྩེ་ལ་ཚོས་གཞི་ལེགས་པའི་སྐྲ་གཞུག་སྒར་མེད་པར་མཚོན་མདངས་བཀྲ་བའི་འགྱིག་སྐུད་ཟིང་སྐྱ་ཞིག་གིས་བསྡམས་འདུགམི་རྣམས་ཀྱིས་ཡ་མཚན་གྱི་འདྲེན་བྱེད་ཀྱིས་ཨ་ཅག་དེ་ལ་བལྟ་བ་དང་ངས་ཀྱང་མི་རྒན་པའི་འཚང་ཁའི་ཁྲོད་ནས་དེའི་བྱད་བཞིན་དང་ཆ་ལུགས་ལ་ཡང་ཡང་བལྟས་ཏེ་དེའི་ལུས་སྟེང་གི་གྲུབ་ཆ་ཕྲ་མོ་ཡང་མཐོང་ཅི་ཐུབ་བྱས།132

བོང་གཡོག་ལྷག་པས‘‘ཕྲུ་གུ་གཅིག་མགྱོགས་པོ་སོང་ནས་ཏུད་ཀྲང་ལགས་ལ་རྒན་ལགས་འབྱོར་སོང་ཞེས་ལན་སྐྱེལ་བར་སོང’’ཞེས་བཤད་པས་དེ་མ་ཐག་ཕྲུ་གུ་མང་པོ་ཞིག་གིས‘‘ངས་ཕྱིན་ཆོག ངས་ཕྱིན་ཆོག་’ཅེས་འཚང་ཁ་ཤིག་ཤིག་གིས་རྒྱུགས་ཕྱིན།རྣམ་ཀུན་ཡིན་ན་ང་ཡང་ཁོང་ཚོ་དང་འདྲ་བར་ཏུད་ཀྲང་སྐད་གཏོང་བར་ཨང་དང་པོར་འགྲོ་སྲིད་ཀྱང་དེ་རིང་ལས་བྱེད་ཨ་ཅག་དེའི་འཁྲིས་ནས་འབྲལ་མི་འདོད་པ་བཞིན་བྱིས་པ་ཚོ་དང་མཉམ་དུ་མ་སོང་བར་བལྟ་རུབ་རྒྱག་མཁན་མི་རྣམས་ཀྱི་ཁྲོད་ནས་འཚང་ཁ་ཤིག་ཤིག་གིས་ཨ་ཅག་སྙིང་རྗེ་པོ་དེའི་རྗེས་ནས་སྐྱོད། ‘‘ག་རེ། དགེ་རྒན། དགེ་རྒན་བུ་མོ་ཡོད་དམ། ཨ་ཅག་སྙིང་རྗེ་པོ་དེ་དགེ་རྒན་རེད་ཨེ’་ ངའི་བག་ཆགས་ནང་ང་ཚོའི་འདི་གར་ཡོང་གི་རེད་ཟེར་བའི་དགེ་རྒན་དེ་བུ་ཞིག་ཡིན་པ་ལས་བུ་མོ་ཡིན་གྱི་རེད་སྙམ་པ་གཏན་ནས་ཡོང་མ་མྱོང་བས་ངའི་སེམས་ནང་རེ་ཞིག་སྒྲོ་དོགས་མ་ཆོད་པར་ལུས། བོང་གཡོག་དང་། ལས་བྱེད་ཨ་ཅག་སྙིང་རྗེ་པོ། བལྟ་རུབ་རྒྱག་མཁན་མི་ཚོགས་བཅས་ཚང་མ་རུ་ཁག་གི་སྤྱི་ཁང་མདུན་དུ་འབྱོར། འགྲུལ་པ་མཐོང་མྱོང་མེད་པ་ཞིག་གྲོང་ཚོའི་ནང་དུ་འབྱོར་བ་དང་ལྷག་པར་དུ་མཚར་སྡུག་ལྡན་པའི་གཞོན་ནུ་མ་ཞིག་གྲོང་ཚོའི་ནང་དུ་འབྱོར་བའི་གསར་འགྱུར་དེ་ནི་འབར་གས་རང་བཞིན་གྱི་གསར་འགྱུར་ཡིན་པས་བལྟ་རུབ་རྒྱག་མཁན་མི་ཚོགས་སྔར་བས་ཆེ་བར་གྱུར།ཏུད་ཀྲང་རྒྱལ་པོ་ལགས་ཀྱང་དེ་གར་འབྱོར་བ་དང་ཨ་ཇོ་ལྷག་པས་ཨ་ཅག་སྙིང་རྗེ་པོ་དེར་ཁོང་རུ་ཁག་གི་ཏུད་ཀྲང་རེད་ཅེས་ངོ་སྤྲོད་ཞུས་འཕྲལ་ཏུད་ཀྲང་ལགས་ཀྱིས་བཞིན་འཛུམ་འཛུམ་དང་། སྒྱིད་ཞ་ཞ། ལག་པ་གཡོན་པས་ལག་133

པ་གཡས་པའི་གྲུ་མོ་ནས་སྐྱོར་ཏེ་བུ་མོ་དེར་ལག་པ་གཏོང་བཞིན‘‘ཨ་ཙི། རྒན་ལགས་འོ་བརྒྱལ། ང་ཚོས་སྔ་ས་ནས་རྒན་ལགས་ཤིག་ཕེབས་ཀྱི་ཡོད་པ་རེད་ཟེར་བ་ཐོས་པས་ཡུན་རིང་ཕེབས་སྒུག་ཞུས་པ་ཡིན’’ཞེས་ཕྱགས་ཕེབས་བཏང་།ང་ཚོའི་ལུང་པར་མི་ཚོ་ཕན་ཚུན་ཕྱག་ཕེབས་གཏོང་སྐབས་སྟོད་གུག་ཙམ་དང་ལག་པ་གཉིས་ཅུང་སྣོལ་བ་དང་ཁ་བསླངས་ནས་ཡར་མར་ཡུག་ཡུག་རེ་བྱེད་པ་ལས་ལག་པ་འཇུ་རེས་བྱེད་པའི་ལུགས་སྲོལ་གཏན་ནས་མེད་པས་དེ་ནི་མཐོང་བ་ཐེངས་དང་པོ་ཡིན། ཏུད་ཀྲང་ལགས་ཀྱི་ལག་པ་ཆེན་པོ་ཙུབ་པོ་དེའི་མཛུབ་མོ་བུ་མོ་དེའི་ལག་པར་རེག་པ་ཙམ་ལས་དམ་པོ་འཇུས་མེད་པ་དང་བུ་མོ་དེའི་དཀར་ལ་འཇམ་ཤ་དོད་པའི་ལག་པ་དེ་ཏུད་ཀྲང་གི་ལག་པའི་འཁྲིས་སུ་ཧ་ཅང་ཆུང་ཆུང་ཞིག་ཏུ་གྱུར།མི་ཚོགས་ཇེ་མང་དུ་སོང་བ་དང་མི་རྒན་པའི་ཁྲོད་ནས་ཐར་མི་ཐུབ་པས་ངས་བྱིས་པ་གཞན་དག་ཁག་གཅིག་དང་མཉམ་དུ་སྤྱི་ཁང་གི་འཁྲིས་སུ་ཡོད་པའི་གཟན་ཁང་གི་རྩིག་པའི་སྟེང་དུ་རྟ་བཞོན་བརྒྱབ་སྟེ་མུ་མཐུད་ཁོང་ཚོ་ལ་ལྟད་མོ་བལྟས། ཨ་ཅག་དེས་ཏུད་ཀྲང་ལགས་ལ་སྐད་ཆ་ཚིག་ཁ་ཤས་བཤད་པ་དང་ཏུད་ཀྲང་གིས་བལྟ་རུབ་རྒྱག་མཁན་མི་ཚོགས་ལ་བལྟས་ཏེ་‘ཁོང་ཚོ། འདྲིས་ངན་པོ་འདི་འདྲ་བྱས་ན་ཕྱི་མི་ལ་ངོ་ཚ་གི་རེད། ཁོང་ང་ཚོའི་རུ་ཁག་ལ་མངགས་པའི་སློབ་གྲྭའི་རྒན་ལགས་ཡིན་པས་རྗེས་མ་མིག་རྡོལ་རྡོལ་བལྟས་ཆོག་གི་རེད།ད་ལོག་རྒྱུགས་མིཞེས་སྐད་བརྒྱབ་པས་མི་རྣམས་གད་མོ་དགོད་པ་དང་ཅི་ཞིག་གླེང་བཞིན་འུར་ཆས་ཁེངས་ནས་རིམ་བཞིན་བྱེར། ཨ་ཇོ་ལྷག་པ་དང་། ཏུད་ཀྲང་རྒྱལ་པོ་ལགས། བུད་མེད་ཀྲུའུ་རེན། ལས་བྱེད་ཨ་ཅག་བཅས་རུ་ཁག་གི་134

སྤྱི་ཁང་གི་སྒོ་རའི་ནང་འཛུལ་བ་དང་བོང་བུར་བཀལ་བའི་ཉལ་ཆས་དང་རྡོག་ཆས་ཕབ།‘‘གསལ་སྒྲོན། བ་ཕྱུགས་ཞིང་ཁར་ཤོར་ན་དཔེ་བསག་གི་རེད། ང་ཚོ་འགྲོ’་ཞེས་རྩེད་རོགས་བྱིས་པ་ཞིག་གིས་འབོད་པ་ཐོས་ནའང་ངའི་བླ་ཆ་ཚང་རྒན་ལགས་ཨ་ཅག་དེས་བརྐུས་པའམ་འཇིམ་བརྙན་ལྟར་རྒན་ལགས་ཨ་ཅག་དེའི་སྟངས་སྟབས་དང་བཟོ་ལྟར་མུ་མཐུད་ལྟ་གིན་བསྡད། ཡང་རོགས་པ་ཞིག་གིས‘‘གསལ་སྒྲོན། དེ་རིང་ཉི་མ་ཚ་བས་ཛིང་ནང་གི་ཆུ་དྲོན་མོ་ཆགས་ཡོད་རེད།ང་ཚོ་ཆུ་བརྒལ་བར་འགྲོ་’ཞེས་འབོད་པ་དང་ཙིག་པའི་སྟེང་ནས་འབབ་རྩིས་བྱེད་སྐབས་ངས‘‘ཆུ་བརྒལ་བར་འགྲོ་མཁན་ལྡོད་ན་སོང་། འོན་ཀྱང་བ་ཕྱུགས་ཞིང་ཁར་ཤོར་ན་ལས་སླ་པོར་འཇོག་གི་མིན་’ཞེས་ཡུད་དང་བཅས་ཏེ་བཤད་པས་ངའི་བ་ཕྱུགས་འཚོ་རོགས་ཚང་མ་མོས་ལ་མ་མོས་ངང་བ་ཕྱུགས་ཡོད་སར་སོང་། འོན་ཀྱང་ང་ནི་མུ་མཐུད་རྒན་ལགས་ཁོང་གི་སྐོར་ཤེས་འདོད་ཀྱིས་དེ་ནས་འབབ་མི་འདོད་པར་ཁོང་ཚོའི་སྐད་ཆར་ཉན་བཞིན་བསྡད།གཉིས་པ།སྤྱི་ཁང་གི་སྒོ་ར་ནི་ཧ་ཅང་ཆེན་པོ་ཡོད་པས་ཏུད་ཀྲང་དང་བུད་མེད་ཀྲུའུ་རེན། བོང་གཡོག་ལྷག་པ་ཁོང་ཚོ་གསུམ་གྲིབ་ནག་ཡོད་ས་ཞིག་ལ་བསྡད་དེ་སྐད་ཆ་གཏོང་གིན་བསྡད། བོང་གཡོག་ལྷག་པས‘‘ད་ནངས་གཞུང་ནས་ཐོན་ཁར་རྒན་ལགས་ཁོང་གི་འཁྲིས་ལ་ཇ་ཆང་བླུགས་མཁན་ཧ་ལམ་གྲོང་ཚོ་ཡོངས་ཀྱི་མི་ཡོད་པ་འདྲ། ཨ་ཙི། དེས་ག་ལ་ཚད། སློབ་ཕྲུག་དེ་ཚོས་རྒན་ལགས་ཁོང་གི་ཀྵེ 135

སྐེ་ལ་འཐམས་ཏེ་བྲལ་འདོད་མེད་པར་ཞེ་པོ་ཞིག་ངུས་སོང་། མི་རྒྱུས་ཡོད་དང་ལས་རྒྱུས་ཡོད་ཡིན་པས་ས་ཆ་སྐྱིད་ས་དེར་མ་བཞག་པར་ཕུ་ལ་བཏང་ནས་ག་རེ་བྱེད་མཁན་ཡིན་ནམ’’ཁོས་དེ་ལྟར་ཤོད་ཀྱིན་དབུགས་རིང་ནར་ནར་བྱེད་པ་དང་མགོ་བོ་གཡུག་གཡུག་བྱས་པ་དང་སྦྲགས་ཁོའི་གདོང་ནས་སེམས་འགུལ་ལམ་གདུང་སེམས་ཀྱི་ཉམས་ཤིག་འཕྱུར་ཡོང་། བུད་མེད་ཀྲུའུ་རེན་གྱིས་ཀྱང‘‘སྙིང་རེ་རྗེ། གཞུང་རྒྱ་ལམ་ཁ་ཡིན་པས་ག་ཚོད་མི་འདུག་ཟེར་ནའང་ང་ཚོའི་འདི་ལས་དྲག་གི་རེད།ཆུས་ནས་ཁྱད་མཚར་ཞིག་བྱས་པ་རེད’’ ཏུད་ཀྲང་གིས‘‘ཆུས་ལ་ཁག་ཨེ་ཡོད།ང་ལ་ཁ་སང་ཆུས་ཀྲང་ལགས་ཀྱིས་འདི་ནི་རྫོང་ནས་ཐག་གཅོད་བྱས་པ་རེད་ཟེར་གྱི་འདུག མ་གཞི་མོ་རང་རྒྱལ་རྩེ་སློབ་འབྲིང་ནས་ཐོན་འདུག་པས་ལས་ཀ་ཡག་པ་ཞིག་རག་དགོས་ཀྱང་མོའི་གཞིས་ཁུངས་གཙང་མ་མེད་པ་འདྲ། དེ་འདྲ་ཡིན་པས་ལུང་ཁུག་ལ་དགེ་རྒན་བྱེད་དུ་བཏང་བས་མ་ཚད་ཆ་རྐྱེན་སྐྱོ་ཤོས་ཀྱི་རུ་ཁག་ལ་སྦྱོང་བརྡར་བྱེད་དུ་བཏང་བ་རེད་ཟེར་ང་ཚོར་བརྡ་ཐོ་འབྱོར་བྱུང་’‘‘དེ་འདྲ་ཡིན་ནའང་བུ་མོ་ཆུང་ཆུང་ཞིག་ལ་ཉེས་པ་ཆེ་བ་གང་ཡོད། ཚང་མ་མི་རེད’’ལྷག་པས་སེམས་ཀྱིས་མ་བཟོད་པར་དེ་ལྟར་སྨྲས། ཏུད་ཀྲང་གིས་སྣ་ཐ་སེན་མོ་གང་འཐེན་གྱིན‘‘ཡིན་ནའི་སྐད་ཆ་འདི་དམངས་ཀྱི་ཁྲོད་དུ་མ་ཤོདམིམིཅེས་སྒམ་པོས་བཤད། བུད་མེད་ཀྲུའུ་རེན་གྱིས‘‘མེ་ཤིང་གྲ་སྒྲིག་བྱས་ཡོད་ལ་ས་ཕག་གི་ཐབ་ཅིག་བརྒྱབ་ཡོད། ཡིན་ནའི་སྤྱི་ཁང་གཡས་གཡོན་ལ་གྲོང་པ་མེད་པས་མཚན་མོ་ཞེད་མི་འགྲོའམ། མ་གཞི་བྱས་ན་ང་རང་ཉལ་རོགས་ལ་འགྲོ་དགོས་ཀྱང་ཁྱིམ་དུ་འོ་མ་འཐུང་མཁན་ཕྲུ་གུ་ཡོད་པས་ ་་་་མི་ཞེས་སྟབས་མི་136

བདེ་བའི་རྣམ་འགྱུར་བསྟན། དོན་དེར་ཁོང་ཚོ་གསུམ་ལ་ཐབས་ཤེས་དྲག་པ་ཞིག་མ་རྙེད་པར་གང་དྲག་ཅི་དྲག་ཅེས་ཡུད་ཙམ་བསྡད། སྐབས་དེར་བུད་མེད་ཀྲུའུ་རེན་གྱིས‘‘ཡང་མིན་ན་ངས་བུ་མོ་ཁྲིད་དེ་ཡོང་ན’་ཞེས་ཐབས་ཟད་པའི་གྲོས་འགོ་བཏོན་ནའང་ཁོ་གཉིས་ཀྱིས་དེ་ཡོང་གི་མ་རེད་ཅེས་བཤད། རིག་པ་རྩེ་གཅིག་གིས་ཁོང་ཚོ་གསུམ་གྱི་སྐད་ཆ་ཉན་བཞིན་ཡོད་པའི་ང་རང་སྔངས་འཚབ་ལངས་པའི་སྣང་བ་ཞིག་སྐྱེས་བྱུང་། ང་ལ་ཁྱད་ཆོས་ཤིག་ཡོད་པ་ནི་བློ་ཁོག་ཆེ་བ་དེ་ཡིན། ལྷ་དང་འདྲེ་ཟེར་བར་ང་རང་སྐྲག་མ་མྱོང་བས་མཚན་མོ་གབ་རེས་འུབ་རེས་ཀྱི་རྩེད་མོ་རྩེ་ས་ནས་ཕྱི་པོ་ག་ཚོད་ཆགས་ནའང་འདྲ། ས་རུབ་སྟེ་གནམ་ག་ཚོད་ནག་ཀྱང་ངས་ཞི་མིའི་སྙིང་ལས་མེད་པའི་རོགས་པ་སྙིང་མེད་དེ་ཚོ་སོ་སོའི་ཁྱིམ་གྱི་སྒོ་ཁར་སྐྱེལ་བ་དང་ཁོང་ཚོ་ནང་ལ་འཛུལ་རྗེས་ང་རང་གཅིག་པུ་སི་གླུ་ལེན་གྱིན་སྲང་ལམ་གུ་དོག་པོ་དེ་ཚོ་བརྒྱུད་དེ་ཁྱིམ་ལ་ལོག་འགྲོ་གི་ཡོད།‘‘ཏུད་ཀྲང་ལགས། རྒན་ལགས་ཨ་ཅག་ཁོང་ལ་ཉལ་རོགས་ངས་བྱས་ཆོག་’ངས་གྱང་སྟེང་ནས་མཆོངས་ཏེ་དེ་ལྟར་སྨྲས། སྐབས་དེར་བུད་མེད་ཀྲུའུ་རེན་ཁ་མང་བ་དེས་ང་མཐོང་ནས‘‘སྨྱོན་མ་ཁྱོད་ད་དུང་འདིར་བསྡད་འདུགཞིང་ཁར་བ་ཕྱུགས་ཤོར་ན་ལས་སླ་པོ་མི་ཡོང་’ཞེས་སྐད་ཅོར་བརྒྱབ། ད་རེས་ངས་ཁ་ལན་མ་སློག་པར‘‘ཏུད་ཀྲང་ལགས། ད་ནས་བ་ཕྱུགས་ཞིང་ཁར་ཤོར་འདུག་ན་ངའི་ཁྱིམ་གྱིས་སྐར་ཆ་ཚང་མ་བཅོག་རོགས། དངོས་གནས་ཡིན། ང་གསལ་སྒྲོན་ཁ་དན་ཚིག་ལ་གནས་མཁན་ཞིག་ཡིན་མིཞེས་ཁོང་གི་གདོང་ལ་བལྟས་ཏེ་ནན་ཏན་གྱིས་བཤད་པས་ཏུད་ཀྲང་གིས‘‘བཤད་རྒྱུ་ཡོང་། བུ་མོ་བུའི་137

བཟོ་འདྲ་ཁྱོད་ལ་རྒན་ལགས་ཀྱིས་མཉེས་པོ་གནང་ཨེ་ཡོང་། མ་གཞི་ནས་ཁྱོད་རང་ད་ལྟ་ལོ་ཆུང་བས་ ་་ཁོང་གི་སྐད་ཆའི་མཇུག་མ་རྫོགས་གོང‘‘ཏུད་ཀྲང་ལགས། གལ་སྲིད་རྒན་ལགས་ཁོང་གི་ཐུགས་ལ་ང་མ་བབ་ན་ང་རས་ལམ་སེང་ཕྱིན་ཆོག ད་རེས་སྐུ་མཁྱེན་མིཞེས་ངས་དེ་ལྟར་རེ་བ་ཞུས།བོང་གཡོག་ལྷག་པ་ངའི་འཁྲིས་སུ་བཅར་ནས་ཧ་ཅང་ཙུབ་པའི་ལག་གཉིས་ཀྱིས་ངའི་མགོ་ལ་བྱིལ་བྱིལ་བྱེད་ཀྱིན‘‘ཏུད་ཀྲང་ལགས། བུ་མོ་འདི་ཆུང་ཆུང་རེད་མ་དགོངས་ཤིག ང་བོང་བུ་འཚོ་བར་འགྲོ་དུས་མོ་དང་མཉམ་དུ་འགྲོ་རྒྱུ་བྱུང་ན་ལུས་དལ་ལ་སྣང་བ་སྐྱིད་པོ་ཞིག་ཡོང་གི་ཡོད། ང་ཡང་བུ་མོ་འདི་ལ་དགའ་པོ་ཡོད་་ཏུད་ཀྲང་གིས་ངོ་གདོང་ལ་གཉེར་རིས་ཤིག་འདུས་ཏེ‘‘འདི། ད་གང་དྲགས་་ཞེས་ད་དུང་ཚིག་ཐག་མ་བཅད། ཏུད་ཀྲང་གིས་ང་ལ་དགའ་པོ་མེད་པ་ངས་ཤེས་ཀྱི་ཡོད། ཁ་སྔོན་ང་དང་རྩེད་རོགས་ཚོས་བ་ཕྱུགས་ཁྱུ་བྱས་ཏེ་རྩྭ་ཆུ་འཛོམས་པའི་ན་ཁ་ཞིག་ལ་འཚོ་བཞིན་ཡོད། དང་པོ་བྱས་ན་བ་ཕྱུགས་ཞིང་ལ་ཤོར་ཡོང་སྙམ་པ་མ་བྱུང་། ང་ཚོས་རྩངས་པ་ཁ་རལ་མང་པོ་ཞིག་ཟིན།རྐུབ་ལ་སོག་མ་བརྒྱུས་ཏེ་ཕུ་བརྒྱབ་ནས་རྩངས་པ་ཁ་རལ་ཀྱི་མིག་གཉིས་ཐོན་གྲབས་བྱེད་སྐབས་བྲག་གི་སྒང་ལ་བཞག ཉི་མ་ཚ་གདུག་ལྷག་པར་ཆེ་བས་གང་ཙམ་ནས‘‘ཏག ཏག’་ཅེས་པའི་སྒྲ་དང་བཅས་ཏེ་རྩངས་པ་ཁ་རལ་གྱི་གྲོད་པ་གས་པའི་ཚེ་ང་ཚོ་གད་མོ་ཤོར་ནས་གྲོད་པར་ན་ཟུག་བཏང་ཡང་སྙིང་རྗེ་དང་སྡིག་པ་ཞེས་པ་སྣང་བའི་ཡུལ་ལའང་འཁོར་མ་མྱོང་། དུས་ཚོད་ཡང་ག་ཚོད་སོང་མིན་མ་ཤེས། གང་ཙམ་ནས་ལུང་ཤུར་ནང་ནས‘‘ན་ལེ། རྫ་ཁོག་དམར་པོའི་ནང་བླུགས་རྒྱུ་་ཞེས་རྣ་ལ་གཟན་པའི་སྨོད་མོ་དང་སྤྲགས་བ་ཕྱུགས་དེད་138 ་

ཡོང་བའི་སྐད་སྒྲ་དེ་ངའི་རྣ་ལམ་དུ་སིང་སྒྲ་དང་བཅས་ཏེ་གོ་བྱུང་། རྩེད་རོགས་ཚོ་ནི་ད་དུང་སྐད་ཅོར་གྱིས་ཁེངས་ཏེ་རྩེད་མོ་རྩེ་གྱིན་ཡོད་པས་ངས‘‘སྔོན་ལ་ཁ་རོག་སྡོད་དང’་ཞེས་བཤད་པས་རོགས་པ་ཚང་མ་འཇམ་ཐིང་ངེར་བསྡད།‘‘ན་ལེ་འདི་ཚོ་ཡིན་ན་’ད་ནི་གནས་ཚུལ་མི་ལེགས་པ་ཤེས་པས་ང་ཚོ་ཚང་མ་བ་མོ་ཡོད་སའི་ཕྱོགས་སུ་རྒྱུགས་ཕྱིན། ཉི་མ་ཚ་ལ་ཚ་དུབ་ཆེ་བས་ལྷམ་ཡང་ཕུད་དེ་བཞག་ཡོད་མོད་ང་ནི་བྲག་སྟེང་ནས་གང་འདྲ་བྱས་ཏེ་བབ་མིན་ཡང་མི་དྲན་པར་བ་ཕྱུགས་ཡོད་སའི་ན་ཁར་རྐང་རྗེན་མར་རྒྱུགས་ཀྱང་རྐང་པ་ཚ་བའི་སྣང་བ་གང་ཡང་མེད། འོན་ཀྱང་དེར་བེའུ་ཁ་ཤས‘‘སྦལ། སྦལམི་ཞེས་ཨ་མ་འཚོལ་བའི་སྐད་རྒྱག་བཞིན་ཡོད་པ་ལས་བ་ཕྱུགས་རྣམས་གྲོག་ཤུར་ནང་རོག་གེར་བཀག་འདུགཏུད་ཀྲང་རྔུལ་ཆུ་འཛར་འཛར་དུ་ང་ཚོའི་སར་རྒྱུགས་ཡོང་ནས་དབུགས་ཉེམ་ལྷོམ་དང་ཧ་ལས་ལས་ཀྱིས‘‘དཀོན་མཆོག་མཁྱེན། ད་ཆ་འབྲས་བུ་ལག་ཏུ་ལོན་ཁར་སླེབས་དུས་བ་ཕྱུགས་མང་པོ་འདི་འདྲ་ཞིང་ཁར་བཏང་། ཁྱོད་ཚོ་སྙིང་ན་གི་མི་འདུག་གམམི’ཞེས་རྐང་འཁྲབ་ལག་འཁྲབ་བྱེད་བཞིན་ང་ཚོ་རྡུང་ལ་ཁད་བྱས། ཁོང་གིས་ངའི་སྣ་ལ་མཛུབ་མོ་བཙུགས་ནས‘‘ཡང་སྨྱོན་མ་ཁྱོད་ཡིན་འགྲོམི་དྲན་དགུ་དྲན་ཁྱོད་ཀྱིས་དྲན་གྱི་ཡོད། ཡང་ཁྱོད་ཀྱིས་ཁོང་ཚོ་ལ་མགོ་བསྐོར་བ་ཡིན་འགྲོ’’ཞེས་གཤེ་གཤེ་དྲག་པོ་བཏང་བྱུང་། སྐབས་དེར་སུས་ཀྱང་ཁ་གྲགས་མཁན་མ་བྱུང་། ངས་རང་ཉིད་ནོར་བ་ཤེས་པས་ཁ་རོག་གེར་བསྡད་པ་ལས་ཅི་ཡང་མ་བཤད། ཏུད་ཀྲང་ཐབས་ཟད་དེ་ཁ་ནས་གང་ཐོན་གྱི་ཚིག་ཙུབ་སྨྲ་གིན་གྲོང་ཚོའི་ནང་ལོག ང་ཚོ་ཡང་ཏུད་ཀྲང་གཞོན་པའི་བཀའ་ལྟར་ཁ་ལ་139

ཉན་པོས་རུ་ཁག་གི་སྤྱི་ཁང་ནང་ཕྱིན། སྔོན་ལ་རུ་ཁག་གི་སྤྱི་ཁང་ཆུང་ཆུང་ད་ལྟའི་རྒན་ལགས་བཞུགས་ས་དེར་རུ་ཁག་དོ་དམ་ཨུ་ཡོན་ལྷན་ཁང་གི་ཚོགས་འདུ་སྐོང་པ་དང་ནང་དོན་ཡང་ང་ཚོས་གསལ་པོར་གོ་བ་ནི‘‘ད་རེས་ཡིན་ན་ང་ཚོ་ཕུ་ནུབ་རུ་ཁག་ལ་ལོ་རྒྱུས་ཐོག་བྱུང་མ་མྱོང་བའི་གནས་ཚུལ་འདི་ལྟ་བུ་ཐོན་པ་རེད།གནས་ཚུལ་འདིའི་གཏེ་པོ་བཀྲས་ཁང་གི་གསལ་སྒྲོན་ཡིན་གྱི་རེད། གལ་སྲིད་མོ་མིན་ན་ད་གིན་སྐད་ཆ་འདྲི་སྐབས་མོས་ཁ་རོག་སྡོད་དམམི་ཏུད་ཀྲང་གིས་དེ་ལྟར་ཤོད་ཀྱིན་ང་ཚོ་ཚོགས་ཁང་གི་ཟུར་ཞིག་ལ་བཞག རུ་ཁག་གི་ཏུད་ཀྲང་གཞོན་པ་དང་རྩིས་པ་བུད་མེད་ཀྲུའུ་རེན་བཅས་ནས་ཀྱང་ད་རེས་གནས་ཚུལ་དེ་ནི་ཧ་ཅང་ཚབས་ཆེ་བས་ཐག་གཅོད་ནན་པོ་བྱེད་རྒྱུ་ཡིན། དེ་འདྲ་ཡིན་དུས་མོའི་ཁྱིམ་ཚང་ནས་སྐར་མ་100 གཅོག་རྒྱུ་དང་གཞན་ཚོ་ནས་སྐར་མ་50 རེ་བཅག་སྟེ་ར་བསད་དེ་ལུག་འདར་དུ་མ་བཅུག་ཚེ་རྗེས་སུ་ཡུལ་མི་གཅུན་མི་ཐུབ་ལ་དེ་བས་ཡུལ་ཁྲིམས་ནན་པོ་སྲུང་མི་ཐུབ་ཅེས་གཅིག་མཇུག་གཉིས་མཐུད་ངང་སོ་སོའི་བལྟ་ཚུལ་བཤད། སྐད་ཆ་དེ་དག་ཐོས་པས་ཕྲུ་གུ་གཞན་ཚོ་ནི་ཞེད་དེ་ངུ་ཀྱིན་འདུག་ལ། ཁ་ཤས་ཀྱིས་སྐར་མ་བཅག་ན་སྐར་དངུལ་མེད་པས་ཇ་རིན་གང་ནས་ཡོང་། པཱ་ལགས་ཀྱིས་ང་རྡུང་གི་རེད་ལ་སོགས་པ་ཙི་ཙི་འུར་འུར་གྱིས་ཁེངས། སྟབས་ལེགས་པ་ཞིག་ལ་ཕུ་ནུབ་ལ་ཐེམ་གྲངས་ལྔ་བཅུ་ཡས་མས་ལས་མེད་པ་དང་ཚོགས་ཁང་ཆེ་བའི་ཁར་ང་ཚོ་ཟུར་ཞིག་ལ་ཡོད་པས་ང་ཚོའི་སྐད་ཆ་གཞན་གྱིས་གོ་དོགས་མེད། དེ་བས་ངས‘‘ད་ཁ་ཁོག་བཙུམ་དང་། སྔོན་ལ་ང་ཚོས་གྲོས་བསྡུར་བྱས་ཏེ་ཐབས་ཤེས་ཤིག་བཏང་ན་་ཞེས་བཤད་པས་ང་ཚོའི་ཁྲོད་ཀྱི་བློ་ཁོག་ཆུང་ཤོས་གསུམ་ཆོག་གིས་ངུ་གྱིན‘‘ཚང་མ་ཁྱོད་རང་རེད། ད་ང་140

ཚོ་གང་འདྲ་བྱེད་དགོས་སམ། ཏུད་ཀྲང་ལགས་ཀྱིས་ཟེར་ན་ཞིང་ཡ་མོ་སྒང་ཚང་མ་བཟས་ཡོད་པ་འདྲ་ ་་་་་ཞེས་ཟེར། ང་རང་ཁོང་ཁྲོ་ཆེན་པོ་ལངས་བྱུང་བས་མོ་ལ་བལྟས་ཏེ‘‘ཞབས་བྲོ་མཉམ་དུ་བརྒྱབ། སྐེད་ཟེར་ལོགས་སུ་བྱེད་རྒྱུག་རེ་འདུས་གམ། ང་ཚོས་རང་གི་སྐེ་ལ་ཐག་པ་བརྒྱབ་ནས་འཁྲིད་རྒྱུ་ནི་མ་བྱུང་། ད་ཤི་ནས་ལོངས་ཤོག་དང་མེད་པར་འཁྱེར་ཤོག་ཟེར་ཡས་མེད། དེ་ལས་རང་རྗེས་མ་ང་ཚོ་དང་མཉམ་དུ་མ་ཡོངམི’ཞེས་ཁོང་ཁྲོ་ཆེན་པོས་བཤད་པས་ཚང་མ་ཁ་ཁུ་སིམ་མེར་བསྡད།‘‘ཏུའུ་ཏུའུ་’ཞེས་དུང་བཏང་། དུང་དེ་ནི་རུ་ཁག་གི་ཚོགས་ཆེན་ཚོགས་སྐབས་གཏོང་གི་ཡོད། ད་ནི་ཚོགས་ཆེན་འཚོགས་ཏེ་ད་གིན་ཁོང་ཚོ་གྲོས་བསྡུར་བྱས་པ་བཞིན་སྐར་མ་འཐེན་རྒྱུ་ཡིན་པས་སེམས་ལ་སྔངས་འཚབ་ཆེན་པོ་ལངས་བྱུང་། སྐབས་དེར་ངའི་སེམས་ལ་དོན་འདྲ་མིན་སྣ་ཚོགས་འཁོར་བ་ནི་གང་འདྲ་བྱས་ཏེ་སྐར་མ་སྲུང་སྐྱོབ་བྱ་རྒྱུ་དེ་རེད། གང་ལགས་ཤེ་ན་ཧྲེ་ཡོན་ཚང་མས་སྐར་མ་ནི་རང་ཉིད་ཀྱི་མིག་འབྲས་བཞིན་གཅེས་པས་ལགས། སྟབས་ལེགས་པ་ཞིག་ལ་ཧྲེ་ཡོན་མ་འཛོམས་གོང་འགོ་ཁྲིད་དེ་ཚོ་ཚང་མ་ཕྱི་ལ་ཐོན་ཏེ་སོང་། ད་ནི་དཀོན་མཆོག་གིས་ཆེད་དུ་ང་ལ་གཟིགས་པ་ལྟ་བུ་བྱུང་། ངས་རུ་ཁག་གི་འགོ་ཁྲིད་ཚོ་ཕྱི་ལ་ཐོན་པའི་སྐབས་དང་བསྟུན་ཏེ་རོགས་པ་ཚོ་རུབ་རུབ་བཟོས་ཏེ‘‘ད་ཐེངས་ང་ཚོ་ཕྱུགས་རེས་ཡོད་པས་བ་ཕྱུགས་ཤོར་བའི་སྐབས་ཕྱུགས་རེས་ཏུད་ཀྲང་གྱི་བུ་རྒྱལ་མཚན་རེད་ཅེས་གཅིག་མཐུན་གྱིས་ཤོད་དགོས་’ ངས་སྐད་ཆ་དེ་བཤད་མ་ཚར་གོང་རྒྱལ་མཚན་གྱིས‘‘ཉེས་པ་མཉམ་དུ་བསགས། ཉེས་སྡིག་ངས་འཁྱེར་དགོས་འདི་འདྲ་ཡོང་བ་མི་འདུག་་141

ངས‘‘སྔོན་ལ་རང་ངའི་ཁ་ལ་ཉོན་དང་། ང་ཚོ་ཕྲུ་གུ་ཚོའི་མིང་ནས་འབོད་སྐབས་ཐད་ཀར་འབོད་པའམ་ཡང་ན་མིང་འདོགས་ནས་འབོད་ཀྱི་ཡོད། ཡིན་ནའི་རང་གཅིག་པུ་ལ་རྒྱལ་མཚན་ལཌ་ཞེས་འབོད་དོན་གང་ཡིན་ནམ’’སྐབས་དེར་ཚང་མས‘‘བྱས་ཏྲེང་། འདི་འདྲ་ག་རེ་ཡིན་ནམ’’ཞེས་དོན་དེར་བསམ་བློ་གཏོང་ཁུལ་བྱས། རྒྱལ་མཚན་གྱིས་མཆུ་ཏོ་སྙུངས་སྐུངས་དེ་བསྣར་ཏེ‘‘ངས་ག་ལ་ཤེས། གང་ལྟར་ཚང་མས་འདི་ལྟར་འབོད་ཀྱི་འདུག’’‘‘ལྐུགས་པ་རང་རེད། རང་གི་པཱ་ལགས་ཏུད་ཀྲང་སོང་ཙང་རེད། ཡུལ་མི་ཚོ་ཚང་མ་རང་གི་པཱ་ལགས་ལ་མི་སྐྲག་པ་དང་མི་ཞེད་མཁན་སུ་ཡོད’’‘‘ད་འོ་ན་གང་འདྲ་བྱེད་དགོས་རེད’རི‘‘ངས་བཤད་པ་བཞིན་ཁྱོད་རང་ཕྱུགས་རེས་ཡིན་ཞེས་ཁས་ལེན་ན། ང་ཚོ་ཚང་མ་ལ་ཕན་ཐོགས་ཡོད། སྐར་མ་བཅག་ཀྱང་མང་པོ་གཅོག་གི་མ་རེད།རྗེས་མ་ང་ཚོས་རང་ཕྱུགས་རེས་ལ་མ་བཞག་པར་རང་གི་ཚབ་ང་ཚོས་བྱས་ཆོག’’ངས་དེ་ལྟར་བཤད།གསུམ་ཆོག་གིས་ད་ནི་རྒྱལ་མཚན་མགོན་སྐྱབས་དྲིན་ཆེན་ལྟ་བུ་ཞིག་ལ་མངོན་ཏེ་ངོ་གདོང་སྟེང་ཁ་ཆུ་དང་མིག་ཆུ་འཛར་འཛར་ངང་ཁོའི་དོར་མ་ནས་འ་ཐེན་བཞིན‘‘མ་གཞི་རང་གི་ནང་ནས་བ་བཞི་དང་བེེའུ་གཉིས་ཡོད་པས་ང་ཚོའི་ཁྲོད་ཀྱི་མང་ཤོས་ཡིན་ནའང་ང་ཚོས་གང་ཡང་བཤད་མི་ཡོང་། ད་དུང་ངས་སང་ཉིན་བྱ་ཚང་ནས་སྒོ་ང་བརྐུས་ཏེ་འཁྱེར་ཡོང་སྟེ་བཙོས་ཆོགམི’ཅེས་ཞུ་བ་འཐེན།རུ་ཁག་ལ་གཏན་འཁེལ་ལུག་རྫི་དང་གླང་རྫི་ཡོད་ཀྱང་སྒེར་གྱི་བ་མོ་འཚོ་142

བར་བྱིས་པ་ཆུང་ཆུང་ཚོ་གཏོང་གི་ཡོད། ངའི་འགོ་ཁྲིད་འོག་དུས་ཚོད་མང་ཆེ་བར་ཇ་སྐོལ་བ་དང་རྩེད་འཇོར་རོལ་ཏེ་སྡོད་རྒྱུ་ཡོད་ལ་བ་རེས་འཁེལ་སྐབས་སུ་ཡིན་ཡང་ཐེ་ཚོམ་མེད་པར་འགྲོ་དགོས་ཀྱི་ཡོད། དེ་རིང་དངོས་གནས་བྱས་ན་རྩྭ་ཁ་བཟང་ཤོས་ཀྱི་ཁ་ལ་སླེབས་པས་དེ་ལྟར་ཡོང་བསམ་པ་སུ་ལའང་མ་བྱུང་།རྒྱལ་མཚན་གྱིས་བསམ་བློ་ཡུད་ཙམ་བཏང་རྗེས་དེ་ཡང་སྡུག་རྒྱུ་མི་འདུག་སྙམ་པ་དང་། མ་གཞི་ནས་ཁྱིམ་ལ་ཕྲུ་གུ་བདུན་ཡོད་པའི་ཁྲོད་ནས་བུ་ཁོ་རང་གཅིག་པུ་ལས་མེད་པས་པ་ཕས་ཀྱང་ཉེས་རྡུང་གཏོང་མི་སྲིད་སྙམ་ནས་དེ་ལྟར་བྱ་རྒྱུར་ཁས་བླངས་པ་མ་ཟད། ང་ཚོའི་གསང་བ་ཕྱི་ལ་གྱར་ན་ང་ཚོའི་ཚོ་པ་ནས་་ཕྱིར་འབུད་རྒྱུ་བྱས།ཧྲེ་ཡོན་རྣམས་རིམ་གྱིས་སྤྱི་ཁང་ཆེན་མོའི་ནང་འཛོམས། ངའི་ཨ་མས་ང་མཐོང་འཕྲལ་ངུ་གིན‘‘འདྲེ་མོ་ཁྱོད་ཀྱིས་དཔེ་ལུང་པ་ལ་མི་སྲིད་པ་ཞིག་བསགས་འདུག་’ཅེས་ངའི་སྣ་ལ་མཛུབ་མོས་སྡིག དེ་རྗེས་ཁ་ཆུ་སྣ་ཆུ་འཛར་གྱིན་ངའི་བྲང་ནས་འཇུས་ཏེ་དཀྲུག་གིན‘‘ཇུས་ངན་འདིང་མཁན་ཚང་མ་ཁྱོད་ཡིན་པ་འདྲ། ད་ང་ཚོ་ནང་མི་ཚང་མའི་འཚོ་བ་ཇི་ལྟར་སྐྱེལ་ ’་ཞེས་ངུ་ཐག་ཆད་ཀྱི་མི་འདུག མ་རྒན་སེམས་བཟང་འགའ་རེས་ཨ་མ་ཕར་འཐེན། ང་དང་འདྲ་བའི་ཕྲུ་གུ་གཞན་ཚོ་ཡང་རང་གི་ཕ་མས་སྡིག་མོ་ཆེ་ཆུང་ལ་མ་ལྟོས་པ་ཕོག་སྟེ་མགོ་བོ་སྒུར་ནས་བསྡད། འོན་ཏེ་རྒྱལ་མཚན་ནི་ཁ་སྟོད་དགྱེ་དགྱེ་བྱས་ཏེ་བསྡད།རྒྱུན་དུ་སྤྱི་ཁང་ནང་ཚོགས་འདུ་ཚོགས་སྐབས་ཨ་མ་དང་མཉམ་དུ་འགྲོ་རྒྱུར་དགའ་ཡང་སྐབས་དེ་དུས་ཚོགས་ར་འུར་སྒྲས་ཁེངས་ཏེ་སྡོད་པ་དང་ཏུད་ཀྲང་གིས‘‘ལྷན་རྒྱས་ཁ་རོག་སྡོད་དང’’ཞེས་ཡང་སེ་ཤོད་དགོས་ཀྱང་དེ་ཉིན་ཁ་143

ཁུག་ཉ་ལས་སིམ་པ་ཞིག་འདུག བཞུ་སྟེགས་སྟེང་གི་སྣུམ་གྱི་བཞུ་མར་ཆེན་པོ་དེ་དམར་ལྷོབ་ལྷོབ་ཏུ་འབར་བ་དང་ཚང་མའི་མིག་ཏུད་ཀྲང་གི་ཁ་ལ་རྩེ་གཅིག་ཏུ་བལྟས་ནས་འདུག བལྟས་ཚོད་ལ་རྣམ་ཀུན་གྱི་འབྲེལ་བ་ཟབ་ཞན་དང་བསྟུན་ནས་འགའ་རེར་ས་རུབ་པ་དང་འགའ་རེར་ནམ་ལངས་ཡོད་བཟོ་མཆིས།འོན་ཀྱང་ཚང་མར་མཚུངས་ས་གཅིག་འདུག་པ་ནི་རྒྱུན་གཏན་ལྟར་གྱི་ལག་ལས་བྱེད་མཁན་མེད་པར་ཁ་གདང་སྟེ་ཁྲིམས་ཐག་བཟང་ངན་ག་རེ་གཅོད་མིན་སྒུག་པ་ལྟར་དུ་སྣང་། ཏུད་ཀྲང་གིས་ཡུན་རིང་ཁ་མ་གྲགས། ང་ཚོ་ཚང་མ་མང་ཚོགས་དཀྱིལ་ལ་བསླངས་ཏེ་བཞག་ཡོད་པས་རྣམ་ཀུན་སུ་ལའང་མི་སྐྲག་པའི་ང་རང་ཡང་ཁོག་འདར་ཞིག་ཤོར། དེ་ཡང་ཨ་མས་སྤག་འདག་གོང་སྒོང་དེ་ཨམ་ཕྲག་ནང་བཅུག་ཏེ་ལས་ཀར་འགྲོ་བའི་ལམ་ལ་ཟ་གིན་རྒྱུགས་ཀྱིན་ཐ་ན་ལྷམ་སྒྲོག་ཞིག་ཀྱང་འཆིང་ཁོམ་མེད་པའི་སྣང་ཚུལ་ལ་བསམ་སྟེ་ང་རང་སྐར་མ་ལ་ཞེན་ཆགས་ཆེན་པོ་བྱུང་བས་སྐད་བརྒྱབ་སྟེ་ངུ་བར་འདོད། ཏུད་ཀྲང་གིས་གཞི་ནས་ཁ་གྲགས། འོན་ཀྱང་ཁོང་གི་སེམས་ལ་ང་ཚོའི་ལྐོག་གཤོམ་དྲན་རྒྱུ་ལྟ་བཞག་དེ་བས་ང་ནི་དྲན་རྒྱུ་རྒོད་པའི་ཉེས་ཅན་གཏེ་པོར་ངོས་བཟུང་ནས་ཡོད།‘‘ཧྲེ་ཡོན་ལྷན་རྒྱས་ངས་འདིར་སྐོང་སྟེ་ག་རེ་བྱེད་མིན་ཚང་མས་མཁྱེན་གསལ་རེད། དེ་རིང་གི་དོན་འདི་ལ་ཐག་གཅོད་ནན་པོ་མ་བྱས་ན་རྗེས་མ་ལས་ཀགང་འདྲ་བྱེད་ ’མིཚང་མ་འུར་ཆ་རྒྱག་འགོ་ཚུགས། ‘‘དབྱར་ཞིང་ལ་སྲུང་བྱ་ནན་པོ་བྱེད་པ་སྔོན་སྲིད་རྙིང་པ་ནས་དར་བ་ཞིག་ཡིན། སྤྱི་པའི་རྒྱུ་ལ་ཁྲིམས་མེད་ལུགས་མེད་འདི་འདྲ་དཔེ་མི་སྲིདམི’‘‘ད་རེས་ཐག་གཅོད་ནན་པོ་བྱེད་དགོས་ངེས་རེད། ཞིང་ཡག་མོ་སྒང་144

བཙས་མ་བརྔས་པ་ལྟར་བཟོས་འདུགརིམིཟེར། དོན་དུ་བ་མོས་བརྫིས་པ་ཙམ་ལས་མང་པོ་ཟ་ལོང་མ་བྱུང་གོང་ཞིང་སྲུང་བས་མཐོང་སྟེ་དེད་པ་ཚང་མས་ཤེས་གསལ་རེད། ད་ནི་སྡུག་པའི་སྒང་ལ་བ་མོས་བཛིས་ཞེས་པ་ལྟར་དགྲ་དགའ་གཉེན་སྡུག་གི་སྐབས་དེར་རྒྱུན་དུ་ང་ཚོ་ལ་མ་མོས་པའི་ཡུལ་མི་ཚོས་ད་ནི་ལན་སློག་པའི་གོ་སྐབས་བཟང་པོ་ཞིག་བྱུང་སྙམ་ཏེ་ཚང་མས་ང་ཚོ་སྙོམ་ཆུང་ཕྲུ་གུ་ཚོར་སྡིག་མོ་བྱེད་པ་དང་། ང་དང་མཉམ་དུ་ཕྲུ་གུ་བརྒྱད་ཡོད་པའི་ཁྱིམ་བདག་ཏུད་ཀྲང་ཕུད་ཚང་མ་བཞིན་སྡུད་པ་དང་ཕྲག་པ་གློད་ནས་འདུག‘‘ད་རེས་འདིའི་ནང་ངའི་བུ་ཡང་ཡོད་པས་ཉེས་པ་བཏང་ན་གཏོང་མཉམ་ཡིན། ཡུལ་ཆུ་བཏུངས་ནས་ཡུལ་ཁྲིམས་སྲུང་ལོས་ཀྱང་དགོས། ང་རྒྱལ་པོས་རྒྱུན་དུ་རང་གི་བུ་ཕྲུག་ལ་བསླབ་གཅུན་མ་འདང་བས་ངས་ལྷན་རྒྱས་ལ་དགོངས་དག་ཞུ་གི་ཡིན། ཡིན་ནའི་ར་མགོ་ལུག་མགོ་ཚང་མར་ཞོ་གསུམ་མིན་པར་གནས་ཚུལ་གལ་ཆེ་ལོས་ལ་གཞིགས་ཏེ་ཉེས་པ་ཡང་ལྕི་ཡོད། ད་གིན་ངས་དྲིས་ཀྱང་ལན་མ་བརྒྱབ། དེ་རིང་ཚང་མ་ཡོད་སར་རྩེད་མོ་དཔེ་ལ་མི་སྲིད་པ་འདི་འདྲ་རྩེ་བར་འགྲོ་ཟེར་མཁན་སུ་ཡིན་འདྲི་རྒྱུ་ཡིན་་ཚོགས་རའི་ནང‘‘ཁོ་རེ་ཤོད་དང’་‘‘མོ་རེ་ཤོད་དང’’ཞེས་ཚང་མའི་རེ་བར་སྲང་ལམ་ནང་བཤད་པ་བཞིན་གཏེ་པོ་ང་ཡིན་པའི་རེ་བ་བཅངས་ནས་ཉེས་པ་ཆེ་བ་ངས་འཁུར་རྒྱུར་སྒུག་ནས་འདུགཏུད་ཀྲང་ཤིང་གི་རྐུབ་སྟེགས་རྒྱབ་བསྙེས་མ་ཞིག་ཡོད་པ་དེའི་སྟེང་ནས་དལ་པོས་ལངས། གོམ་པ་ལྗིད་པོ་ཞིག་སྤོས་ཏེ་ངའི་འཁྲིས་སུ་བཅར་ཡོང་ནས་145

ཉུལ་ཞིབ་པས་ཉེས་ཅན་ལ་འདྲི་རྩད་བྱེད་པ་བཞིནཛིགསལ་སྒྲོན། དེ་རིང་གི་གནས་ཚུལ་ཆེན་པོ་འདི་འདྲ་ལྷག་པའི་རྒྱུ་རྐྱེན་གཙོ་བོ་ནི་ཁྱོད་ཚོས་བ་ཕྱུགས་རྒྱ་ཡན་ལ་བཞག་སྟེ་རྩེད་མོ་རྩེ་བར་སོང་བས་ལན་པ་རེད། ཁྱོད་རྒྱུན་དུ་ནས་འཛེམ་འཛེམ་ཐོགས་ཐོགས་མེད་པས་སྐད་ཆ་དྲང་པོ་ཤོད་’ཅེས་ང་ལ་མིག་གཉིས་འབུར་ཚུགས་སུ་བལྟས་ནས་སྡོད་སྟངས་ལ་གཞིགས་ན་ཁོང་ཁོང་ཁྲོ་ཆེན་པོ་ཟས་ནས་ཡོད་པ་འདྲ། ངས་མགོ་བོ་དལ་བུས་ཡར་བཏེགས་ཏེ་རྒྱལ་མཚན་ལ་བལྟ་ཙམ་བྱེད་སྐབས་ཁོ་ནི་ཁ་དགྱེ་སྤོ་དགྱེ་ངང་བསྡད་ཡོད་པས་ད་ནི་ཤོད་པའི་དུས་ལ་བབ་འདུག་སྙམ་ནས‘‘ང་ཚོ་བ་ཕྱུགས་འཚོ་བར་འགྲོ་སྐབས་རྟག་ཏུ་བ་རེས་ཡོད། དེ་རིང་ང་ཚོ་གཞན་དག་རྩེད་མོ་རྩེ་བའི་སྐབས་རྒྱལ་མཚན་བ་རེས་རེད། ཁོ་ག་དུས་ང་ཚོ་དང་མཉམ་དུ་རྩེད་མོ་རྩེ་བར་ཡོང་མིན་ངས་ཀྱང་མ་མཐོང་ལ་རྗེས་ལ་དེ་བས་དོ་སྣང་མ་བྱུང་། ད་ངས་བཤད་ཚར་སོང་་ཞེས་བཤད་པ་ཡིན། སྐད་ཆ་དེ་གོ་བ་དང་ཏུད་ཀྲང་ཁོང་ཁྲོ་ཆེན་པོ་ལངས་ཏེ་ལག་གཉིས་བཀྱག་ཙམ་བྱས། ཁ་ནས་ལྦུ་བ་ལངས་ཀྱིན‘‘ཁྱོད། ཁྱོད་ཁ་རྒྱགས་པ་ཞོག་ཅིགབུ་མོ་ཁྱོད་གང་འདྲ་ཞིག་ཡིན་མིན་ཚང་མས་ཤེས་གསལ་རེད། སྔོན་གྱི་གཏམ་དཔེར་མི་ཆུ་ལ་གཡུགས་པར་རང་ཆུའི་ཕྱེད་ཀ་བརྒལ་དགོས་རེད། མ་གཞི་ནས་མི་དཀར་པོ་ལ་ཞྭ་མོ་ནག་པོ་གཡོག་ན་ཉེས་པའི་སྒང་ལ་ཉེས་པ་རེད’མི‘‘ཁོ་མི་དཀར་པོ་ཡིན་དང་ནག་པོ་ཡིན་ཁོ་ཚོར་སྐད་ཆ་དྲིས་དང་’ངས་ཀྱང་ཁ་དགྱེ་སྤོ་དགྱེའི་ངང་དེ་ལྟར་སྨྲས། ཏུད་ཀྲང་རྒྱའ།་མཚན་གྱི་འཁྲིས་སུ་བཅར་ནས‘‘བུ། རང་གིས་བ་ཕྱུགས་ཞིང་ལ་གློད་པ་ཡིན་ནམ’་‘‘པཱ་ལགས་ནི། རྐང་བཙུགས་ནས་གཏོང་རྒྱུ་མ་བྱུང་། ང་ཚོ་ནམ་རྒྱུན་146

ཚོནས་རྩེད་མོར་དགའ་བས་ཉིན་དགུང་རྩེད་མོ་རྩེ་སྐབས་བ་རེས་ཡོད། དེ་རིང་ངས་བ་རེས་ཁྱུག་ཙམ་བྱེད་རིང་བ་ཕྱུགས་རྣམས་རྩྭ་བཟས། ཆུ་བཏུང་། དེ་རྗེས་མང་ཆེ་བ་གྲོད་པ་སྦུད་པ་ལྟར་རྒྱགས་ནས་སྤང་གཞོང་སྒང་ལ་ཉལ་འདུག་པས་ད་ནི་སྐྱོན་མི་འདུག་སྙམ་ནས་རྩེད་མོ་རྩེ་བར་སོང་བ་ཡིན། དེ་རིང་རྩེད་མོ་དེ་དགོད་བྲོ་བས་རྗེས་ལ་ང་ཚོ་ཚང་མ་ ་’ཞེས་སྐད་ཆའི་མཇུག་མ་རྫོགས་གོང་ཏུད་ཀྲང་གིས་ལག་པ་གནམ་ལ་མཐོ་ཐག་ཆོད་འཕྱར་ཙམ་བྱས་ནའང་རྒྱལ་མཚན་ལ་གཞུ་མ་ཕོད་པར‘‘ལྟད་ངན་ཁྱོད’མིཞེས་རྐང་བརྡབ་ལག་བརྡབ་བྱས།སྐབས་དེར་ཚོགས་ཁང་ནང་འུར་སྒྲས་ཁེངས། མང་ཚོགས་ཚོས་སོ་སོའི་བསམ་ཚུལ་གླེང་བཞིན་འདུག ཏུད་ཀྲང་གཞོན་པ་སེམས་འཚབ་སྟེ‘‘དྲང་པོ་བཤད་ན་མ་གཏོགས་མི་འགྲིག་་ཅེས་ཕྲུ་གུ་གཞན་ཚོར་སྐད་ཆ་དྲིས་ནའང་གཞན་ཚོས་ཁ་་གཅིག་གྲགས་ཀྱིས་རྒྱལ་མཚན་བ་རེས་རེད་ཅེས་སྨྲས།ཧ་ཅང་སྒམ་ནན་ཆེ་བའི་ཚོགས་ར་དེ་དེ་མ་ཉིད་དུ་འུར་སྒྲས་ཁེངས།ངས་ཨ་མར་སྐོག་ལྟ་ཞིག་བྱས་པས་ཨ་མ་ནི་ཀ་བའི་འཁྲིས་ཀྱི་མངོན་གསལ་མེད་པའི་ས་ཞིག་ན་ལག་པ་གཉིས་སྙིང་ཁར་ཐལ་མོ་སྦྱར་བ་དང་མིག་གཉིས་དམ་པོར་བཙུམ་ནས་བསྡད་འདུགཏུད་ཀྲང་ཡང་རྒྱུན་དུ་ནས་མི་ལྐུགས་པ་ཞིག་མིན་པས་ཁོའི་བསམ་པར་ད་རེསགནས་ཚུལ་འདི་ལ་ཕྲུ་གུ་ཚོས་བསམ་ངན་བཅངས་ཏེ་རྒྱལ་མཚན་གྱི་མགོ་ཐོག་ལ་གཡོག་པ་ཞིག་རེད་ལ་དེ་བས་ཀྱང་བསྟན་བཤིག་ཚ་ལ་དྲན་རྒྱུ་རྒོད་པའི་མོས་བྱས་པ་རེད་སྙམ་ནསཛིགསལ་སྒྲོན། འགོ་རང་གིས་འཁྲིད་དེ་ཇུས་ངན་དེ་བཤམས་པ་རེད། གལ་སྲིད་རྒྱལ་མཚན་མིན་ན་ང་ཚོས་ཆུས་ལ་སྙན་སེང་ཞུས་147

ཏེ་ཁྱོད་ཚོའི་ལོ་གཅིག་གི་སྐར་མ་ཚང་མ་གཅོག་གི་ཡིན’་ཞེས་འཇིགས་སྣང་སྐུལ།འོན་ཀྱང་ད་ནི་རྒྱལ་མཚན་གྱིས་ཁས་བླངས་ཟིན་པས་ཞེད་དགོས་དོན་མེད་རྐྱེན་ཁྲེལ་དགོད་ཅིག་བགད། རྒྱལ་མཚན་གྱིས‘‘པཱ་ལགས། ཁྱེད་རང་གིས་མི་ལ་ཞེད་སྣང་མ་སྐུལ། སྐར་ཆ་བཅག་ན་ང་ཚོའི་ཁྱིམ་ནས་གཅོག’་ཅེས་བཤད།ཏུད་ཀྲང་ཁོང་ཁྲོ་ཟ་ལ་ཐབས་ཟད་འུ་ཐུག་གི་གནས་སུ་གྱར་ཏེ‘‘ཧྲེ་ཡོན་ལྷན་རྒྱས་ལ་ང་རྒྱལ་པོས་དགོངས་དག་ཐུགས་བདེན་ཞུ་རྒྱུ་མ་ཟད་ང་ཚོ་རུ་ཁག་བདག་གཉེར་ཨུ་ཡོན་ལྷན་ཁང་གྲོས་བསྡུར་བྱས་པ་བཞིན་ངའི་ཁྱིམ་ནས་སྐར་ཆ་བརྒྱ་གཅོག་རྒྱུ་དང་། གཞན་ཚོ་ནས་སྐར་ཆ་ལྔ་བཅུ་རེ་གཅོག་རྒྱུ་མ་ཟད་སང་ཉིན་ནས་བ་ཕྱུགས་ཕྱི་ལ་འདེད་མི་ཆོག’’ཅེས་བཤད།ཏུད་ཀྲང་ནི་རྒྱུན་དུ་ནས་དམངས་ལ་བྱམས་ལ་དམངས་ཀྱི་ཆེད་དུ་འགན་རྩེ་གཅིག་ཏུ་འཁྱེར་མཁན་ཞིག་ཡིན་པས་ལུང་ཤུར་འདིའི་ནང་གི་སྐྱེ་ཕོ་མོ་རྒན་གཞོན་ཚང་མས་ཁོང་ལ་མི་དགའ་བ་དང་མི་བརྩི་བ་མེད་ལ་རྒྱུན་དུ་ནས་ཁོང་ལ་ངོ་དགའ་སྤྲེལ་ལད་ཤོད་གང་ཐུབ་བྱེད་ཀྱི་ཡོད་ལ་དེ་ཉིན་གོ་སྐབས་བཙལ་མི་དགོས་པར་སྔོན་ལ་ཞིང་སྲུང་བགྲེས་པོ་ཡར་ལངས་ཏེ‘‘ཏུད་ཀྲང་ལགས། ཁོང་ཚོ་ཚང་མ་ཕྲུ་གུ་ཡིན་པས་ད་རེས་གུ་ཡངས་གནང་རོགས། ང་ཚོ་ཞིང་པ་ལ་སྐར་ཆ་མེད་ན་སྐར་དངུལ་སྐར་འབྲུ་གང་ནས་ཡོང་། སྐར་ཆ་ནི་ང་ཚོའི་ཚེ་སྲོག་དང་ཁྱད་མེད། སྐུ་མཁྱེན། ད་རེས་གུ་ཡངས་གནང་རོགས། རབ་བྱུང་ན་སྐར་ཆད་མེད་པ་ཞིག་དང་ཐ་མ་མ་བྱུང་ནའང་ཉི་མ་གཅིག་གི་ངལ་རྩོལ་རབ་ཀྱི་སྐར་ཆ་དེ་བཅག་བཞག་ན། ཞིང་བ་མོས་བརྫིས་པ་ཉིན་ཤས་ནས་ལངས་ཡོང་གི་རེད། མང་པོ་རང་ནི་ཟས་མི་འདུག’’ཅེས་ལག་པ་གཉིས་ཐལ་མོ་སྦྱར་ནས་ཞུ་148

འབུལ་བྱས། མང་ཆེ་བས་དེ་རང་ཡིན་ལུགས་ཀྱིས་ཞུ་བ་འཐེན། མི་དགའ་བ་འདྲ་བྱུང་ཡང་ཐབས་ཟད་དེ‘‘སྤོ་བོས་བཤད་པ་དེ་རང་རེད་’ཅེས་བཤད།ང་ནི་དགོད་བྲོ་ལ་ཡུལ་མི་དེ་ཚོར་གང་ནས་སྐྱེས་མིན་མ་ཤེས་པའི་སྙིང་རྗེ་ཞིག་སྐྱེས། གལ་སྲིད་གཏེ་པོ་ང་ཡིན་ན‘‘སྐར་མ་བརྒྱ་ཡང་ཉུང་སྐྱོན་རེད’’ཅེས་མི་ཤོད་ཟེར་ཚོད་སུས་ཐིག དབང་ཡོད་ན་དེ་རང་གིས་འགྲིག་གི་འདུག་སྙམ་བྱུང་།ཏུད་ཀྲང་ནི་ཁ་མི་གྲགས་པར་ཡུད་ཙམ་ལུས། གང་ཙམ་ནས་ཏུད་ཀྲང་གཞོན་པས་ཁོའི་རྣ་ཅོག་ལ་ཤབ་ཤུབ་འགའ་བཤད་རྗེས་ཏུད་ཀྲང་ཆུང་བས‘‘ད་རེས་ཧྲེ་ཡོན་ཚོས་ཞུ་བ་ཕུལ་བའི་ངོ་ལ་བལྟས་ཏེ་གཡུག་འཇོག་གི་ཡིན། ལྷན་རྒྱས་ཁྱིམ་ལ་སོང་སྟེ་སོ་སོའི་ཕྲུ་གུའི་སྐེ་ལ་ཡི་གེ་འབྲི་འབྲི་མངགས་རོགས། རྗེས་སུ་གནས་ཚུལ་འདི་འདྲ་ལྷགས་ན་ལས་སླ་པོར་མི་འཇོག་ཐག་ཆོད་ཡིན་མིཞེས་སྐད་ཆའི་མཇུག་མ་འགྲིལ་གོང་ཏུད་ཀྲང་གིས‘‘འདི་འདྲ་ཟེ་བཞག་ན་མི་འགྲིག་པས་ངའི་སྐར་དེབ་ནས་སྐར་མ་ཉི་ཤུ་དང་གཞན་ཚོ་ནས་སྐར་མ་བཅུ་རེ་གཅོགམ་ཟད་སང་ཉིན་ནས་ཁྱིམ་ཚང་དེ་དག་གི་བ་ཕྱུགས་ཁྱིམ་གྱི་སྒོའི་ཐེམ་པ་བགམ་མི་ཆོག’་ཅེས་བཤད་དེ་རྒྱལ་མཚན་གྱི་ལག་མགོ་ནས་འཇུས་ཏེ་རྡབ་དཀྲུག་བྱེད་ཀྱིན་ཁྲིད་ཕྱིན། རྣམ་ཀུན་དམར་ལ་བཀྲག་མདངས་ལྡན་པའི་ངོ་གདོང་དེ་སྣུམ་བཞུའི་འོག་ཏུ་ཐལ་བ་ཕྱུར་ཕྱུར་ཞིག་ཆགས་ལུགས་ལ་བལྟས་ན་ཁོ་རང་ཁོང་ཁྲོ་ལངས་ཏེ་ཁོག་ནང་མེ་འབར་ཡང་ཁ་ནས་དུ་བ་མི་ཐོན་པར་གྱུར་པས་ང་རང་ནོངས་འགྱོད་ཀྱིས་ཅུང་བློ་མི་བདེ་བ་བྱུང་། འོན་ཀྱང་དེ་ནི་ཐབས་ཤེས་མེད་པའི་ཐབས་ཤེས་བཟང་ཤོས་དེ་ཡིན་པས་ཐབས་ཅི་ཡོད། ཏུད་ཀྲང་གི་རྗེས་ལ་149

ཧྲེ་ཡོན་རྣམས་འུར་དི་རིར་ཚོགས་ར་ནས་ཐོན་པ་དང་ཨ་མས་ཀྱང་ངའི་ལྟག་ཁུང་ནས་འཇུས་ཏེ་ཁྱིམ་དུ་འཁྲིད་པ་མ་ཟད་ད་དུང་ངུ་བཞིན་‘འཛམ་བུ་གླིང་ལ་མེད་པའི་བུ་མོ་ཁྱོད་འདྲ་བ་ཞིག་ང་ལ་སྐྱེས། སང་ཉིན་ནས་བ་ཕྱུགས་སྔོ་རྩྭ་ལ་མ་བཏང་ན་རྩྭ་སྐྱ་རྩྭས་ཁུངས་མི་འཁྱོལ། ད་ཁྱོད་ཞོགས་པ་རྐུབ་ལ་ཉི་མ་ཤར་ཤར་ཉོལ་ཨཱ། སང་ཉིན་ནས་གླང་མའི་སྟེང་ནས་སྔོ་རྩྭ་བཀོག་སྟེ་བ་ཕྱུགས་གསུམ་པོ་མ་གསོས་ན་ཁྱོད་ལས་སླ་པོར་འཇོག་གི་མིན’་ཞེས་སྡིག་མོ་བྱས། དོན་དུ་ཨ་མ་ལའང་ཁག་ཅི་ཡོད། ཁྱིམ་དུ་ང་ཚོ་མ་སྨད་གསུམ་ལས་མེད་པ་དང་པ་ཕ་རྫོང་མཁར་དུ་ཡོད་ནའང་ལམ་ཐག་རིང་བས་ཁྱིམ་ལ་ཡོང་བ་ཧ་ཅང་དཀོན།དེའི་ནུབ་མོ་ཨ་མས་ང་ལ་དགོང་ཐུག་མ་བྱིན་བར་ཉལ་བར་རྒྱུགས་ཞེས་བཤད་པས་ང་ཡང་མི་འདོད་བཞིན་ཉལ་དུ་ཕྱིན་པ་ཡིན། ནམ་རྒྱུན་ཡིན་ན་ངས་ཨ་མར་ཁ་ལན་སློག་སྲིད་ཀྱང་ད་རེས་ངས་ཁྱིམ་ལ་བྱུར་འདི་འདྲ་འཁྱེར་ཡོང་བས་ཁ་རོག་ལ་མ་ཉལ་ཀ་མེད་བྱུང་། དེའི་དགོང་མོ་འབྲས་ཐུག་ལུག་ཤ་རྙིང་པ་བརྒྱབ་པ་ཞིག་སྐོལ་འདུག་ལ་དེའི་དྲི་མ་དེ་སྣ་ལ་ཧ་ཅང་ཞིམ་པོ་ཞིག་འཐུལ་ཡོང་གི་འདུག རྒྱུན་དུ་ཡིན་ན་ཕྱི་དྲོ་བ་ཕྱུགས་འཚོ་སར་ཇ་སྐོལ་ཏེ་སྤག་ཟ་གི་ཡོད་ལ་། ཞིང་ཁའི་ནང་ནས་ལབ་ལོ་བརྐུས་ཏེ་ཚྭ་ཞིབ་བརྒྱབ་སྟེ་ཟས་ན་དེ་བས་ཞིམ་པོ་ཞིག་ཟ་རྒྱུ་ཡོད་ཀྱང་ཕྲུ་གུ་ཚོ་ལྟོ་ལས་རྩེད་མོ་གལ་ཆེ་བས་སྤག་ཟ་རྒྱུ་མ་བྱུང་བའི་ཁར་ད་གིན་དགོང་ཟས་ཟ་རྒྱུ་མ་བྱུང་པས་ཁོག་པའི་ནང་ཞོགས་པའི་ཇ་ལྡུར་དེ་ལས་མེད་པར‘‘ཀུར་ཀུར་’ཞེས་སྐད་རྒྱག་པ་མ་ཟད་ལྟོགས་ཟུག་ཀྱང་གཏོང་གིན་འདུག ཨ་མ་དང་གཅེན་པོ་གཉིས་ཀྱིས་ཐུག་པ་འཐུང་འགོ་ཚུགས། ནམ་རྒྱུན་ཡིན་ན་ངས་རྫོགས་རྒྱུ་མེད་པ་ཞིག་ཤོད་ཀྱི་ཡོད་པས་འཁྲུག་150

པོ་རང་ཞིག་ཡོད་ཀྱང་དེའི་དགོང་མོ་གསོལ་ཐབ་དེ་དེ་བས་དབེན་པ་ཞིག་འདུགགཅེན་པོས་ཐུག་པ་ཕོར་པ་གསུམ་བཏུང་། ད་དུང་བཞི་གཟེད་སྐབས་ཨ་མས་ཧ་གོ་བཞིན་དུ‘‘ལྟོ་ཆས་ཞིམ་པོ་ཡོད་ཀྱང་གྲོད་པ་རང་གི་ཡིན་པས་ཚོད་ཐུབ་པ་གྱིསམི’ཞེས་བཤད་རྗེས་དགོང་གཡོག་བྱེད་ཀྱིན་བསྡད། ང་གཡབ་འོག་ཏུ་ཉལ་ཡོད་པས་གཅེན་པོས་ངའི་མགོ་བོ་ཕུར་ནས་ཐུག་པ་ཕོར་པ་བཞི་པ་དེ་ང་ལ་སྤྲད།ངས་གང་ཡང་མ་བཤད་པར་དབུགས་ཐེངས་གཅིག་ལ་ཐུག་པ་དེ་བཏུངས་ཚར་བ་དང་ད་དུང་དོ་གསུམ་འཐུང་འདོད་ཀྱང་ཐབས་མ་བྱུང་། སང་ཞོགས་དེ་ནས་བདུན་ཕྲག་གཅིག་རིང་བ་མོ་ཁྱིམ་དུ་འཇུག་དགོས་ཐུག དེ་ལྟར་བྱས་ཏེ་ཁུངས་འཁྱོལ་ཐབས་མེད་པས་བདུན་གཅིག་ནས་བ་མོ་རྩྭ་ཁར་བཏང་ཆོག་པ་བཟོས་ཀྱང་ཁྱིམ་མི་ཚོས་ང་ཚོ་མཉམ་དུ་འགྲོ་རུ་འཇུག་གིན་མེད། ཨ་མས་ཀྱང‘‘ཁྱོད་ལ་པ་ཕའི་གཤིས་ཀ་ངན་པ་དེ་འཇགས་འདུག་པས་མི་གཞན་ཡང་ཕུང་འགྲོ། དེ་ལས་ང་ཚོ་ཉམས་ཆུང་ཙམ་བྱས་ན་དགའ་གི་རེད’’ཅེས་ཡང་སེ་བཤད་ནའང་ངས་བ་ཕྱུགས་གང་དུ་དེད་ན་དེར་ངའི་རོགས་པ་ཚོ་རུབ་ཡོང་གི་ཡོད།བློ་ཕངས་པ་ཞིག་ལ་གནས་ཚུལ་དེ་ལྷག་རྗེས་རྒྱལ་མཚན་དང་ངོ་འཕྲད་མ་བྱུང་།སྐབས་དེ་དུས་ཁོ་ཚོའི་ཨ་ཞང་དམག་དཔོན་ཞིག་ཡོད་པ་དེ་ལྷ་ས་ནས་གཞིས་འཁོར་ལ་སླེབས་པ་དང་གཞིས་འཁོར་གཙང་ནས་ལྷ་སར་ལོག་སྐབས་རྒྱལ་མཚན་ལྷ་སར་ཁྲིད་ཕྱིན།ངས་མིག་གཉིས་ཞུ་བ་འཐེན་པའི་ཚུལ་གྱིས་ཏུད་ཀྲང་གི་གདོང་ལ་བལྟས་ནས་ཡོད་པའི་སྐབས་སྤྱི་ཁང་ཆུང་ཆུང་དེའི་སྒོ་ཨིར་སྒྲ་དང་བཅས་ཏེ་ཕྱེ་བ་དང་ཨ་ཅག་དགེ་རྒན་དེ་ཕྱིར་ཐོན་བྱུང་། ཁོང་གིས་འཛུམ་ཙམ་བྱས་ཏེ་ང་ཚོའི་སར་151

ཡོང་རྗེས‘‘ཏུད་ཀྲང་ལགས། སང་ཉིན་ནས་སློབ་ཚན་ཚུགས་རྩིས་ཡོད་པས་སློབ་ཁང་གང་དུ་ཡོད་དམ། གྲ་སྒྲིག་གྲུབ་ཨེ་ཡོདམི’ཅེས་དྲིས། ཏུད་ཀྲང་གིས‘‘རྒན་ལགས་ཁྱེད་རང་སྔོན་ལ་ངལ་གསོ་ཉིན་ཤས་བརྒྱབ། གྲོང་ཚོ་ལ་སློབ་ཁང་མེད་ནའང་གང་མགྱོགས་ཐག་བཅད་ཆོག་གི་རེད། ཡིན་ནའང་ཕྲུ་གུ་ཚོ་འདི་འདྲ་ཟེ་བཞག་ན་མི་འགྲིག་པར་ཡི་གེ་བསླབ་རན་ཐག་ཆོད་པས་རྒན་ལགས་སྐུ་ངལ་གསོས་རྗེས་སློབ་ཚན་ཚུགས་རོགས་་ཞེས་བཤད། འོན་ཀྱང་གྲོང་ཚོའི་ནང་གྲ་སྒྲིག་གང་ཡང་མེད་པས་བུད་མེད་ཀྲུའུ་རེན་གྱིས་སྐད་ཆ་གཡོལ་ཏེ‘‘སྔོན་ལ་རྒན་ལགས་ཁྱེད་རང་ཉིན་ཤས་སྐུ་ངལ་སྐྱོན་། ང་ཚོའི་འདིར་ཆ་རྐྱེན་ཞན་པོ་སོང་ཙང་ཁྱེད་རང་བཞུགས་ས་ཡང་ཡག་པོ་བྱུང་མ་སོང་། ད་དུང་སྤྱི་ཁང་གི་གཡསགཡོན་དུ་གྲོང་པ་མེད་པས་དགོང་མོ་ཉལ་རོགས་ཤིག་མ་བྱུང་ན་འགྲིག་ཐབས་མེད་པས་ང་ཚོས་ད་ལྟ་གྲོས་བསྡུར་བྱེད་བཞིན་ཡོདམི’ཅེས་བཤད། ངས་མིག་གཉིས་ཁོང་ལ་བལྟས་ཏེ‘‘རྒན་ལགས་ཁྱེད་རང་སེམས་ཁྲལ་གནང་དགོས་མ་རེད། དགོང་མོ་ཉལ་རོགས་ལ་ངས་ཡོང་ཆོག་་ཅེས་བཤད། ཁོང་གིས་སྔར་བཞིན་འཛུམ་ཙམ་བྱས་པ་དང་ངའི་མགོ་ལ་བྱུགས་བྱུགས་བྱས་ཏེ‘‘དངོས་གནས་གྲུང་པོ་ཞིག་འདུག ལོ་ག་ཚོད་ཡིན་ནམ’་ཞེས་དྲིས། ང་དགའ་ཐག་ཆོད་ནས‘‘ངའི་མིང་ལ་གསལ་སྒྲོན་ཟེར་གྱི་ཡོད། ད་ལོ་བཅུ་གསུམ་བྱིས་པའི་སྐག་ཡིན་་ཞེས་ལན་བཏབ་པས་ཁོང་གིས‘‘རང་གི་མིང་དེ་རང་གི་མིག་ལ་བལྟས་ཏེ་བཏགས་པ་འདྲ། ཧ་ཅང་སྙན་པོ་འདུག ངའི་མིང་ལ་པ་སངས་བུ་ཁྲིད་ཟེར་གྱི་ཡོད། སང་ཉིན་ནས་རང་གིས་ང་ལ་སློབ་ཕྲུག་གསར་པ་བསྡུ་རོགས་གྱིས་ཨང་། ང་ཡང་རང་དང་འདྲ་བར་བློ་ཁོག་ཡོད་མཁན་ཞིག་ཡིན་པས་ཉལ་152 ་ཅི ཇུརི

རོགས་མི་དགོསམི’ཞེས་བཤད་བྱུང་། ཁོང་གི་སྐད་ཆའི་ཐོག་ནས་ཁོང་གིས་ང་ལ་མོས་པོ་བྱུང་བ་ཤེས་པས་ང་རང་དགའ་མཆོང་རྒྱག་བཞིན་ཕྲུ་གུ་རོགས་པ་ཚོའི་སར་དོན་དེའི་སྐོར་ངོམས་པར་སོང་བ་ཡིན།གསུམ་པ།ང་ཚོའི་ཏུད་ཀྲང་རྒྱལ་པོ་ལགས་སོ་སོས་ཡི་གེ་མ་ཤེས་ནའང་ལུང་ཤུར་ནང་གི་ཕྲུ་གུ་ཚོར་ཡི་གེ་སློབ་རྒྱུ་དེ་དོན་ཆེན་ཞིག་ལ་བརྩི་བ་དང་ན་ནིང་ཁོང་རང་རྫོང་ལ་རིམ་གསུམ་ཚོགས་འདུར་སོང་ནས་རྫོང་གིས་སྔོན་ཐོན་ཀུང་ཧྲེའི་སློབ་གྲྭར་བལྟ་སྐོར་ལ་ཁྲིད་སྐབས་སོ་སོའི་ལུང་ཤུར་གྱི་བྱིས་པ་དེ་དག་ལ་ཡི་གེ་སློབ་རྒྱུའི་འདུན་པ་དེ་བས་དྲག་པར་གྱུར་ནས་རྫོང་རིག་སློབ་ཅུས་ལ་དགེ་རྒན་ཞིག་གཏོང་རོགས་ཞེས་རེ་བ་ཞུས་པ་ལྟར་རྒན་ལགས་ཁོང་ཕེབས་པ་རེད།ཉིན་ཤས་སོང་རྗེས་ཀྱི་དགོང་མོ་ཞིག་རྒྱང་བསྒྲགས་ནང་ནས་ཏུད་ཀྲང་གིས‘‘ཧྲེ་ཡོན་ལྷན་རྒྱས་ལ་ཞུ་རྒྱུར་ང་ཚོའི་རུ་ཁག་ལ་ད་ཆ་རྒན་ལགས་ཕེབས་ཡོད་པས་སང་ཉིན་ནས་བཟུང་རུ་ཁག་ནས་བ་ཕྱུགས་འཚོ་མཁན་བཀོད་སྒྲིག་བྱས་ཡོད་པས་ཁྱིམ་ཚང་སོ་སོའི་བ་ཕྱུགས་ཞོགས་པ་རྡོ་སྤོའི་སྟེང་དེད་ཤོག ཕྲུ་གུ་ཚང་མ་སློབ་གྲྭར་སྐྱེལ་དགོས། གནས་སྐབས་སློབ་ཁང་སྤྱི་ཁང་ནང་དུ་ཡིན’’ཞེས་ཐེངས་འགའ་བཤད།རྒྱང་བསྒྲགས་ནངེ་ནས་དངོས་སུ་བརྡ་ཐོ་མ་བཏང་གོང་གྲོང་ཚོའི་ནང་ལབ་གླེང་འདྲ་མིན་བྱུང་ཞིང་། དེར་ཁག་གཅིག་གིས་ཟེར་ན‘‘ང་ཚོ་ཞིང་པ་དཔུང་ས་འོག་ལ་འཇུག་མཁན་ལ་ཡི་གེས་ཕན་ཐོགས་ག་རེ་ཡོད་དམ། ཡི་གེ་153་

སྦྱོང་བ་ཞེས་པ་མི་ཚོ་དབང་དང་འབྲེལ་ལམ་བཟང་པོ་ཡོད་པའི་ཁྱིམ་ཚང་གི་ཕྲུ་གུའི་སྐལ་བ་རེད། སྔོན་མ་སྤྱན་གསལ་སློབ་གྲྭ་ཞེས་པ་ཞིག་ཡོད་པ་དེ་ལ་ཡང་ང་ཚོ་མི་དཀྱུས་མའི་ཕྲུ་གུ་སུ་ཡོད་’‘‘ད་ལྟ་དགེ་རྒན་སླེབས་པ་རེད་ཟེར་བ་མ་གཏོགས་ལུང་ཤུར་སྐྱོ་པོ་འདི་འདྲ་ལ་འབྲས་དང་གྲོ་ཞིབ་ཟ་མཁན་སུ་སྡོད་ཐུབ་བམ། སྔོན་མའི་ལས་བྱེད་པ་དང་འདྲ་བར་མི་རིང་བར་ལོག་འགྲོ་གི་རེད་’‘‘ནམ་དུས་དབྱར་ཁ་བ་ཛི་མཁོ་ཤོས་ཀྱི་སྐབས་ལ་ཕྲུ་གུ་ལས་སྣེ་ཟིན་པ་སློབ་གྲྭར་གཏོང་ཤོག་ཟེར་བ་སུའི་རྣ་བར་འགྲོ་་‘‘སྔོན་ལ་སྐད་མ་རྒྱག་དང་། དེ་ཡང་རུ་ཁག་གི་ལས་ཀ་ཡིན་པས་གཅིག་བྱས་ན་སྐར་ཆ་ཡོད་འགྲོམི’སྐད་ཆ་དེ་དག་ངའི་རྣ་བར་གོ་སྐབས་ཁོང་ཚོ་སུའི་སྐད་ཆ་ལ་ཆ་འཇོག་བྱེད་དགོས་མིན་མ་ཤེས་ནའང་སློབ་གྲྭར་སོང་ན་ཨ་ཅག་རྒན་ལགས་དང་མཉམ་དུ་སྡོད་རྒྱུ་ཡོད་པས་སློབ་གྲྭ་མགྱོགས་ཙམ་ཚུགས་རྒྱུའི་འདུན་པ་ཆེན་པོ་སྐྱེས།དེ་ཉིན་ནི་སློབ་གྲྭ་ཚུགས་པའི་ཉིན་དང་པོ་དེ་ཡིན་ལ། ངའི་ལས་དབང་ལ་རྩ་བའི་འགྱུར་ལྡོག་ཡོང་གཞི་དང་ལས་དབང་གི་ཁ་ཕྱོགས་འགྱུར་མཚམས་གལ་ཆེན་པོ་ཞིག་ཀྱང་རེད། འོན་ཀྱང་ཏུད་ཀྲང་གིས་ཁས་བླངས་པ་ལྟར་སློབ་ཁང་སྤྱི་ཁང་ནང་དུ་མ་བྱས་པར་ཉིན་དང་པོ་དེར་རུ་ཁག་གི་ལུག་རའི་ནང་སློབ་གྲྭ་ཚུགས་རྒྱུ་རེད། དབྱར་ཁའི་རིང་ཕུ་ལ་རྩྭ་བཟང་བས་ལུག་རྣམས་སྐྱས་སྤོས་ཏེ་ཕུ་ལ་ཟླ་བ་བཞི་ཙམ་སྡོད་རིང་ལུག་ཚང་དེ་ཡང་ང་ཚོར་བདག སྐབས་དེའི་ཚུལ་དེ་ད་ལྟའང་ངའི་སེམས་པའི་ནང་ཕྲ་ལྷམ་མེར་གསལ་ནས་ཡོད་པས་བརྗེད་154

ག་ལ་སྲིད། ལུག་རའི་གཡས་གཡོན་དུ་གླང་ར་དང་། ཡང་ན་རྟ་ར་ཡིན་པས་ལྕི་བ་དང་སྦངས་དྲིས་ཁེངས་ནས་ཡོད་ན་ཡང་དེ་ཉིན་ལུག་རའི་ཕྱི་ནང་ཚང་མ་གཙང་མར་ཕྱག་ནས་གད་ཆུ་གཏོར་ཏེ་སྣུམ་ཐིང་ངེར་ཡོད་པ་དང་། ལུག་རའི་སྒོ་འགྲམ་དུ་ནག་པང་ཆུང་ཆུང་ཞིག་བཀལ་ཡོད་པའི་ཐོག་ས་སྨྱུག་ཚོན་ཁྲས་བོད་ཡིག་དང་རྒྱ་ཡིག་ཤན་སྦྱར་གྱི་ཡི་གེ་ཞིག་བྲིས་འདུག་ཀྱང་ང་ཚོ་སུས་ཀྱང་མི་ཤེས།དེ་ཉིན་གྲོང་ཚོའི་ནང་དགའ་སྤྲོའི་རྣམ་པས་ཁེངས་ཤིང་། སྣཁྱིམ་བདག་མང་ཆེ་བས་སོ་སོའི་ཕྲུ་གུར་གཟབ་སྤྲོས་གཡོགས་པ་དང་ངོ་གདོང་གཙང་མ་བཀྲུས་ནས་སློབ་གྲྭར་བསྐྱལ། འོན་ཀྱང་ང་ཚོ་སློབ་གྲྭར་ཡོང་ཞེས་པ་ལས་དོན་དུ་དེར་དགོད་བྲོ་བྲོ་དང་ལྟད་མོ་བལྟ་བར་ཡོང་ཞེས་བརྗོད་ན་དེ་བས་འཚམས ང་ཚོ་སུ་ཡང་རྒན་ལགས་ཀྱི་མདུན་ལ་བཅར་མི་ནུས་པར་གཅིག་གིས་གཅིག་ལ་འབུད་རེས་བྱེད་ཀྱིན་བསྡད། ‘‘ཕྲུ་གུ་ཚོ། འཚེར་མི་དགོས། མགྱོགས་པོ་སློབ་ཁང་ནང་ལ་ཤོག་་ཅེས་ཁོང་གིས་མདུན་གྱི་ཕྲུ་གུ་ཆུང་ཆུང་ཚོའི་ལག་ནས་འཇུས་ཏེ་སློབ་ཁང་ནང་འཁྲིད། ང་ནི་ཁོང་གི་བཞིན་རས་དང་གྱོན་ཆས་ལ་རྩེ་གཅིག་ཏུ་བལྟ་གིན་བསྡད། ཁོང་གིས་ནག་ཅིང་སྣུམ་པའི་སྐྲ་ལོ་རིང་པོ་གཅིག་ལྷས་མ་བརྒྱབ་སྟེ་རྒྱབ་ཏུ་གློད་ཡོད་པ་སྐེད་པའི་མཚམས་སུ་སླེབས་འདུག་པ་དང་།སྨད་ལ་དོར་མ་རྒྱ་ཆས་ནག་པོ་ཞིག་གྱོན། སྟོད་ལ་རས་དཀར་པོའི་འོག་འཇུག་ཞིག་གྱོན། རྐང་པར་སྤུ་མའི་ལྷམ་ནག་པོ་ཞིག་གྱོན་འདུག་པ་ནི་ཁོང་གི་མཉེན་ལྷུག་གི་ལུས་དེ་ལ་དམིགས་ནས་བཟོས་པ་ལྟར་སྤམ། གྱོན་པ་དེ་ནི་ངས་མཐོང་བའི་གློག་བརྙན་〈ཧྲན་ཀན་ལིང〉དང་〈ས་འོག་དམག་འཁྲུག〉ནང་གི་བུ་མོ་དེ་ཚོས་གྱོན་པ་ལས་ལྡབ་ཁ་ཤས་ཀྱིས་མིག་ལ་མཛེས་པ་དང་སྤམ་པས་གང་ལྟར་155

ཁོང་ནི་འཇིག་རྟེན་འདིའི་སྟེང་གི་བུ་མོ་མཛེས་ཤོས་ཤིག་ཏུ་མཐོང་། ‘‘གསལ་སྒྲོན། མགྱོགས་པོ་ཡར་ཤོག་དང་། སློབ་ཁང་ནང་དུ་ཤོག་དང’མིཁོང་གིས་དེ་ལྟར་ཤོད་ཀྱིན་སྒོ་ཁར་བཞག་པའི་ནག་པང་ཆུང་ཆུང་དེ་འཁྱེར་ཏེ་ལུག་རའི་ནང་འཛུལ། ནམ་རྒྱུན་རྫབ་དྲིས་གང་བའི་སློབ་ཁང་དེ་ཤིན་ཏུ་ནས་གཙང་ལ་གྱང་ལྡེབས་སུ་མའོ་ཀྲུའུ་ཞིའི་སྐུ་པར‘‘སླར་ཡང་ཅིང་ཀང་རི་བོར་འཛེགས་པ’’ཞེས་པ་དེ་འདྲ་ཞིག་བཀལ་ཡོད་པ་དང་། དེའི་འོག་ཏུ་གྱང་ལ་ཤིང་གི་ཕུར་པ་ཞིག་བཏབ་པ་དེའི་སྟེང་ནག་པང་དེ་བཀལ། ལུག་རའི་ས་མཐིལ་ལ་གྲོ་རྩྭ་བཀྲམ་སྟེ་དེའི་སྟེང་ང་ཚོ་སྡོད་དུ་བཅུག ང་ཚོ་ཚང་མ་ཕྱོགས་གཅིག་ལ་རུབ་རུབ་བྱས་ཏེ་དོན་དག་ཡོད་ཀྱང་མེད་ཀྱང་གད་མོ་དགོད་ཀྱིན་བསྡད་པས་ཁོང་གིས‘‘དེ་རིང་ནས་བཟུང་ཁྱེད་རང་ཚོ་སློབ་ཕྲུག་ཡིན་པས་གང་བྱུང་དུ་བསྡད་ན་མི་འགྲིག དེ་རིང་རྒན་ལགས་ཀྱིས་ཁྱེད་ཚོར་སྡོད་ས་གཏན་འཁེལ་བཟོ་གི་ཡིན་པས་རྗེས་སུ་སོ་སོའི་སྡོད་སར་སོ་སོ་སྡོད་དགོས’་ཞེས་སློབ་ཕྲུག་རྣམས་སྟར་པ་གསུམ་ལ་བགོས་པ་དང་གཟུགས་པོ་ཆུང་བ་ནས་ཆེ་བའི་བར་རིམ་པས་བཞག དེ་ཉིན་ཉི་མ་དང་པོ་ཡིན་པས་སློབ་ཕྲུག་སུམ་ཅུ་སོ་གཉིས་སླེབས་འདུག ང་ཚོ་སྡོད་ས་གཏན་འཁེལ་བཟོས་རྗེས་ཁོང་ནག་པང་འཁྲིས་སུ་ཕྱིན་ནས་སླར་ཡང་ཧ་ཅང་མཐོང་འདོད་པའི་འཛུམ་མདངས་དེ་བསྟན་ནས‘‘སློབ་ཕྲུག་ཚོ་ཁ་རོག་སྡོད་དང’་ཞེས་བཤད། ང་ཚོ་ནི་བྱིའུ་ཅོ་ཀ་འཚོགས་པ་བཞིན་སྐད་ཆ་རྫོགས་རྒྱུ་མེད་པར་ཤོད་བཞིན་ཡོད་པ་དང་མང་པོ་ཞིག་གིས་ད་དུང་གད་མོ་དགོད་པ་དང་ལྕེ་དམར་བསྣར་ཙམ་རེ་བྱེད་ཀྱིན་འདུག ཁོང་གིས་ལག་ཏུ་སྨྱུག་མ་ཕྲ་པོ་ཞིག་བསྣམས་ཏེ‘‘སློབ་ཕྲུག་ཚོ་ཁ་རོག་སྡོད་དང་། ད་ལྟ་སློབ་ཚན་དང་པོ་འཚོག་གི་ཡིནམིམི156

གསུངས། དེ་ལྟ་བུ་མཐོང་བ་དང་པོ་ཡིན་པས་ཚང་མ་ཁ་རོག་ལ་བསྡད་པ་མ་ཟད་ཕྲུ་གུ་ཆུང་ཆུང་འགའ་ཞིག་སྣ་ལུད་ཀྱིས་ཁ་ལ་སྒོ་ལྕགས་བརྒྱབ་ནས་ཡོད་ཀྱང་མ་ཕྱིས་པར་ཁ་ཁུ་སིམ་མེར་བསྡད། ‘‘སྔོན་ལ་ངབ།་ང་རང་ངོ་སྤྲོད་བྱེད་ཀྱི་ཡིན། ངའི་མིང་ལ་པ་སངས་བུ་ཁྲིད་ཟེར་གྱི་ཡོད། ང་ད་ལོ་ལོ་བཅོ་བརྒྱད་ཡིན།ང་ལོ་བཅོ་ལྔ་ནས་དགེ་རྒན་བྱས་ཏེ་གཞུང་རྒྱ་མཚོར་ལོ་གསུམ་བསྡད་པ་ཡིན།ང་སློབ་ཕྲུག་ཚོ་དང་ཧ་ཅང་འཆམ་པོ་ཡོད། ལས་ཀའི་དགོས་མཁོའི་དབང་གིས་ང་འདིར་སླེབས་པ་རེད’’ མཚམས་འདིར་ཁོང་གི་མིག་གཉིས་མིག་ཆུས་གང་བ་དང་མགྲིན་པ་བརྣངས་ཏེ་ཡུད་ཙམ་ལུས། དེ་རྗེས་ཁོང་གིས་ཁང་པའི་ཐོག་ལ་བལྟ་ཙམ་བྱས་རྗེས་སླར་ཡང་འཛུམ་ཙམ་བྱས་ཏེ‘‘ཡང་ང་ཚོ་ཕན་ཚུན་ཡང་འཆམ་པོ་དང་གྲོགས་པོ་ཡག་པོར་འགྱུར་རྒྱུར་ང་ཡིད་ཆེས་ཡོད’’ཅེས་བཤད་རྗེས་ང་ཚོ་ཚང་མའི་མིང་དྲིས་པ་དང་སྦྲགས་དེབ་ཆུང་ཞིག་གི་ཐོག་ཏུ་བཀོད།ང་ཚོ་ཚང་མས་སོ་སོའི་སྐྱེས་མིང་བཤད། ཕུར་ཚེའི་མགོ་བོ་དེ་གཞུ་གཞུ་ཡིན་པས་རྒན་ལགས། ད་དུང་ཁོའི་མིང་ལ་པུ་ཤུད་ཟེར་བ་དང་མོའི་མིང་ལ་བྱ་དེ་ཟེར་གྱི་རེད་ཅེས་འུར་ཐིང་ངེར་བསྡད། ངའི་མིང་ཤོད་རེས་འཁོར་སྐབས་རྡོ་རྗེསཛིམོའི་མིང་ལ་རྡོབ་རྡོབ་ཟེར’’ཞེས་རྣམ་ཀུན་ང་ལ་མི་ཚོས་འབོད་པའི་མིང་འདོགས་བཤད་ནའང་ང་ཁོང་ཁྲོ་དེ་ཙམ་མ་ཟས་ལ་དགེ་རྒན་གསར་པའི་མདུན་དུ་ཁོ་ལ་རྒོལ་ན་ངོ་ཚ་གི་རེད་ཨང་སྙམ་པའི་འཚེར་སྣང་ཞིག་སྐྱེས་པས་ངས་ཁོ་ལ་ལྐོག་ཏུ་ཨམ་གཙིགས་བསྡམས་ཏེ་སྡིག་ར་སྐུལ་བ་ཡིན།‘‘སློབ་ཕྲུག་ཚོ། སང་ཉིན་ནས་བཟུང་ཁྱོད་ཚོས་ཕན་ཚུན་སོ་སོའི་མིང་ནས་འབོད་པ་ལས་མིང་འདོགས་ནས་འབོད་མི་ཉན་་ཞེས་གསུངས། དེ་ནས་157

ཁོང་གིས་ནག་པང་སྟེང་གི་ཡི་གེ་ལ་དབྱུ་གུ་བཙུགས་ཏེ‘‘འདི་ནི་སློབ་ཕྲུག་གསར་པ་ལ་དགའ་བསུ་ཞུ་ཟེར་གྱི་རེད’་ཅེས་བོད་ཡིག་ཐེངས་གཅིག་ཀློག་པ་དང་རྒྱ་སྐད་ཐོག་ནས་ཀྱང་ཐེངས་གཅིག་ཀློག་པས་ང་ཚོ་ཚང་མ་ཡ་མཚན་ལ་ཧ་ལས།དེ་ནས་ཁོང་གིས་ཕྲུ་གུ་རེ་ལ་འབྲི་དེབ་སྟོང་པ་རེ་དང་ཞྭ་སྨྱུག་རེ་སྤྲད་པ་མ་ཟད།ཤོག་སྒམ་གྲུ་བཞི་ཆུང་ཆུང་རེ་སྤྲད་དེ་རྗེས་སུ་ཨང་རྩིས་བརྩི་སྐབས་དང་ཕིང་ཡིག་འདྲི་སྐབས་སྒམ་ཆུང་དེ་བཏིང་ནས་བྲིས་ན་འདྲི་བདེ་ཞེས་གསུངས། དེ་རྗེས་ཁོ་མོས་ཡང་གྱང་སྟེང་གི་མའོ་ཀྲུའུ་ཞིའི་སྐུ་པར་ལ་བལྟས་ཏེ‘‘སློབ་ཕྲུག་ཚོ།ཁོང་ནི་མའོ་ཀྲུའུ་ཞི་རེད། ཁོང་རྒྱལ་ས་པེ་ཅིང་དུ་བཞུགས་ཡོད། རྗེས་མ་ངས་ཁྱོད་ཚོར་བོད་ཡིག་དང་། རྒྱ་ཡིག ཨང་རྩིས་བསླབ་ཆོག་པ་དང་དེ་དུས་མའོ་ཀྲུའུ་ཞིའི་གསུང་རྩོམ་ལ་བལྟ་ཆོག་གི་རེད། གང་ལྟར་ངས་ག་ཚད་ཤེས་པ་ཁྱོད་ཚོར་བསླབ་ཆོག’’ ཁོང་གིས་དེ་ལྟར་གསུངས་པ་དང་རྗེས་སུ་སློབ་ཁྲིད་གནང་ནས་ང་ཚོ་ལ་འཕོ་འགྱུར་འདི་ལྟ་བུ་བྱུང་བ་ནི་ཁོང་གི་བཀའ་དྲིན་ལོས་ཀྱང་ཡིན།ཐོག་མར་ཁོང་གི་ཞལ་ནས་ལེ་ཧྥུང་དང་། ལིའུ་ཧུ་ལན་ཐོས་པ་དང་སའི་གོ་ལ་རིལ་མོ་ཡིན་པ། གནམ་གྱི་མཐའ་ལ་གནམ་དང་རིའི་རྒྱབ་ལ་རི། མཚོའི་རྒྱབ་ལ་མཚོ་ཡོད་པ་ཤེས་པ་མ་ཟད་ནམ་མཁར་གནམ་གྲུ་དང་། རྒྱ་མཚོར་གྲུ་གཟིངས། ལྕགས་ལམ་ཐོག་རི་ལུ་ཡོད་པ་ཤེས། སྐད་ཆ་དྲང་པོ་བཤད་ན་དེའི་སྔོན་ལ་ངའི་པ་ཕ་དང་གྲོང་ཁྱེར་ནང་འགྲོ་མྱོང་བའི་མི་ཚོས་གྲོང་ཁྱེར་ནང་མོ་ཊ་ཡོད་པའི་སྐོར་ཤོད་སྐབས་ང་རང་མོ་ཊ་ལ་བལྟ་འདོད་ལ་དེའི་ནང་སྡོད་རྒྱུ་བྱུང་ན་ཅི་མ་རུང་སྙམ་པའི་སྟོང་བསམ་ཞིག་སྔ་ས་ནས་ཡོད་ཀྱང་ད་དུང་ས་གཞི་འདི་རིལ་མོ་དང་། གནམ་ལ་གནམ་གྲུ་དང་རྒྱ་མཚོར་གྲུ་གཟིངས་ཡོད་པ་ནི་དེ་བས་158 ་

མི་ཤེས། མེས་པོ་རྣམས་ཀྱི་ངག་རྒྱུན་ལ་ཕུ་ནུབ་ཀྱི་གཞོན་པའི་རྣ་ཅོག་གཡོན་ལ་ཉི་མ་མི་ཕོག་ཟེར་སྲོལ་ཡོད་པ་ཡང་ཞོགས་པ་བྱ་སྐད་དང་པོ་རྒྱག་སྐབས་ཁྱིམ་ནས་ཐོན་ཏེ་ཁ་བྱང་ལ་གཏད་ཏེ་འགྲོ་དགོས་པ་དང་ཕྱི་དྲོ་ཁ་ལྷོ་ལ་གཏད་དེ་ཁྱིམ་ལ་ལོག་དགོས་པས་རྣ་ཅོག་གཡོན་གྱིས་ཉི་མ་མི་མཐོང་ཟེར། ཤོད་སྲོལ་ནི་ཤོད་སྲོལ་ཙམ་ལས་བདེན་པ་ཡིན་མི་སྲིད་ཀྱང་ང་ཚོའི་ལུང་ཤུར་དེ་རི་སྟེང་དུ་ཡོད་པས་སྐབས་དེ་དུས་མོ་ཊ་ཡོང་རྒྱུ་ལྟ་ཞོག་མོ་ཊའི་སྐད་ཀྱང་གོ་མྱོང་མེད་པ་ནི་བདེན་པ་རེད།དེ་ཉིན་དགེ་རྒན་གྱིས་ང་ཚོར་ཕྱི་ཡི་ངོ་མཚར་ཆེ་བའི་འཇིག་རྟེན་བཤད་པ་མ་ཟད་ད་དུང་སློབ་གྲྭའི་ནང་སྒྲིག་ལམ་གང་འདྲ་སྲུང་དགོས་མིན་དང་། ཕྱི་འབྱོར་དང་སྔ་ལོག་བྱེད་མི་ཆོག་པའི་སྐོར་ཡང་གསུངས། འོན་ཀྱང་སང་ཞོགས་དེར་དགེ་རྒན་གྱིས་བཤད་པ་བཞིན་ཆུ་ཚོད་དགུ་པའི་ཐོག་ཡོང་མཁན་ཧ་ལམ་ང་ལས་མེད། དེ་དུས་ང་ཚོ་ཞིང་པ་ལ་ཆུ་ཚོད་མེད་པས་སྡེ་དྲོད་ལ་སློབ་ཁང་དུ་སླེབས་པ་དགོས་ཀྱང་ད་ལྟ་སློབ་ཁང་ནང་རྒན་ལགས་ལས་མི་འདུག རྒན་ལགས་ཀྱིས‘‘གསལ་སྒྲོན། སློབ་ཕྲུག་ཚོ་ད་དུང་སླེབས་མ་སོང་། ཏོག་ཙམ་སྒུག་དངརི’ཞེས་ཤོད་བཞིན་སྒམ་ཆུང་ཞིག་ནས་ཤིང་གི་རྒྱུགས་ཤད་ཅིག་དང་འགྱིག་ཕྲ་མོ་ཞིག་བཏོན་ཏེ་ངའི་སྐྲ་སླ་རྩིས་བྱས། ངའི་མགོ་ལ་ཤིག་ཡོད་པས་ངས་ལག་གཉིས་ཀྱིས་མགོ་བོ་བཀབ་སྟེ‘‘རྒན་ལགས། ངའི་མགོ་བོ་ལ་ཤིག་ཡོད’’‘‘དེ་ངས་ཤེས་ཀྱི་ཡོད། ཁྱོད་ཚོ་ད་ནི་སློབ་ཕྲུག་ཆགས་པས་ཉིན་ལྟར་སྐྲ་སླ་དགོས་པ་མ་ཟད། གཟའ་འཁོར་རེར་སྐྲ་ཐེངས་རེ་བཀྲུ་དགོས’’ཞེས་གསུངས་བཞིན་ངའི་སྐྲ་བཤིག་བསླས་བརྒྱབ། དེ་ལྟར་སློབ་ཕྲུག་བུ་མོ་སླེབས་རིམ་བཞིན་159

ཚང་མའི་སྐྲ་སླས་པ་དང་བུ་སྐྲ་རིང་བ་ཚོའི་སྐྲ་ཡང་བཞར་ནས་ཐུང་དུ་བཏང་།ཉི་མ་གང་ཙམ་སླེབས་ཡོད་ཀྱང་ཕྲུ་གུ་བུ་གསུམ་དང་བུ་མོ་བཞི་ལས་མ་སླེབས།རྒན་ལགས་ཀྱིས་སྐད་ཆ་འདྲི་སྐབས་ཁ་ཤས་ཀྱིས་རྡོ་རྗེ་ཞོགས་པ་བ་མོ་འཚོ་ས་ནས་སླེབས་མི་འདུག་ཟེར་བ་དང་ཕན་ཐོགས་ལྕི་བ་སྒྲུག་ས་ནས་སླེབས་མི་འདུགདབྱངས་སྐྱིད་ཨོ་ལོ་ལྟ་གྱིན་བསྡད་འདུག་ཟེར་བ་སོགས་ཁོང་ཚོ་སློབ་གྲྭར་མ་སླེབས་པའི་རྒྱུ་རྐྱེན་སྣ་ཚོགས་བཤད། དེ་ཉིན་རྒན་ལགས་ཀྱིས་ནག་པང་སྟེང‘‘སླའོ་་ཞེས་པ་དེ་བྲིས་ནས་ང་ཚོར་སྨྱུ་གུ་འཇུ་སྟངས་དང་ཡི་གེ་འབྲི་སྐབས་ཡིད་གཟབ་བྱེད་དགོས་པའི་དོན་ཚན་རྣམས་བཤད་རྗེས་ང་ཚོར་ཡི་གེ་འབྲི་རུ་བཅུགང་ཚོ་ཡི་གེ་འབྲི་རིང་ཁོང་རང་ཉིད་སློབ་ཁང་གི་སྒོ་ལ་བསྙེས་ཏེ་སེམས་ནད་ཀྱིས་ཁེངས་པའི་སྤྱན་གཉིས་རྒྱང་རིང་ལ་ཅེ་རེར་གཟིགས་ཏེ་བཞུགས་ཤིང་། ཁོང་གི་ཚུལ་དེ་མཐོང་སྐབས་ང་རང་ཡང་བཟོད་མི་བདེ་བའི་སྣང་བ་བྱུང་བས་ཁོང་ལ་ཡང་ཡང་བལྟ་བར་ཐལ།ཕྱི་ཉིན་ཞོགས་པ་གྲོང་ཚོའི་སྲང་ལམ་ནང་ཁྱི་སྐད་ཀྱིས་ཁེངས། རྒྱུན་དུ་འདོགས་ཁྱི་དག་གིས་སྐད་དེ་འདྲ་རྒྱག་གི་མེད་ཀྱང་དེ་རིང་དེ་ཚོར་མི་རྒྱུས་མེད་ཅིག་འཕྲད་པའམ་ཡང་ན་རྒྱུན་གཏན་མིན་པའི་གནས་ཚུལ་ཞིག་བྱུང་བ་གཏན་འཁེལ་རེད། ད་བྱེད་དུས་རྒན་པ་སངས་བུ་ཁྲིད་ལགས་ཀྱིས་སྔ་པོ་ནས་ཁྱིམ་ཚང་རེ་རེའི་སྒོ་བརྡུངས་ཏེ་ཕྲུ་གུ་སློབ་གྲྭར་གཏོང་དགོས་པའི་སྐུལ་སློང་གནང་བཞིན་ཡོད་འདུགའོན་ཀྱང་ཁ་ཤས་ཀྱིས‘‘ཕྲུ་གུ་བ་ཕྱུགས་འཚོ་བར་གཏོང་དགོས་ཀྱི་འདུག’’ཅེས་དགོངས་པ་ཞུ་བ་དང་། ཁ་ཤས་ཀྱིས་ཕྲུ་གུ་སློབ་གྲྭར་གཏོང་མི་འདོད་པས160 ་

‘‘ངའི་ཕྲུ་གུ་རིག་པ་ལྐུགས་ཐག་ཆོད་ནས་ཡི་གེ་མི་ཤེས་པས་དགོངས་པ་སྟེར་རོགས’’ཟེར། ཡང་ཁ་ཤས་ཀྱིས‘‘མི་རྒན་པ་རུ་ཁག་གི་ངལ་རྩོལ་ལ་འགྲོ་དགོས་པ་དང་ནང་ལ་མེ་ཤིང་སྒྲུག་མཁན་མེད་པས་ཕྲུ་གུ་མེ་ཤིང་སྒྲུག་པར་བཏང་བ་ཡིན’’ཟེར་བ་སོགས་ཁག་སྣ་ཚོགས་བཏགས་ཏེ་དགོངས་པ་ཞུས་པ་མ་ཟད་ད་དུང་རྒན་ལགས་སོང་རྗེས‘‘མ་གཞི་ནས་ཞིང་པའི་ཕྲུ་གུ་ལ་ཡི་གེ་བསླབ་ནས་ཕན་ཐོགས་ག་རེ་ཡོད་དམ’’ཞེས་ལྐོག་ལབ་རེ་གཏོང་བར་བྱེད། འོན་ཀྱང་རྒན་ལགས་སྐུ་ངོ་མ་ཁྱིམ་ཚང་ཚང་མའི་སྒོ་ཁར་རྩམ་པ་སློང་སློང་བྱས་ཏེ་ཕེབས་པས་ཁྱིམ་ཚང་ཁ་ཤས་ངོ་མ་གཅོག་པར་ཕྲུ་གུ་བཅུ་གྲངས་ཤིག་རུབ་རུབ་བཟོ་ཐུབ་ཙམ་བྱུང་། དེ་དག་ཀྱང་རྒན་ལགས་ཀྱིས་སློབ་ཚན་ཚུགས་ནས་ནག་པང་སྟེང་ས་སྨྱུག་བཙུགས་ཙམ་བྱེད་སྐབས་གཅིག་ཡོང་བ་དང་། ཀ་སྡེ་ཀློག་སྐབས་གཅིག་ཡོང་བ་སོགས་དུས་ཡུན་ཟླ་བ་གཅིག་ཙམ་རིང་སློབ་ཚན་ཧྲ་ཏག་ཏག་ཐེངས་གཅིག་ཀྱང་འཁྲིད་མ་ཐུབ། ་ཐེངས་ཤིག་རྒན་ལགས་ཀྱིས་ང་ཚོར‘‘ང་ནི་པེ་ཅིང་ཐེན་ཨན་མན་ལ་དགའ། ཐེན་ཨན་མན་ནས་ཉི་མ་དམར་པོ་ཤར་་ཞེས་པའི་གླུ་གཞས་སློབ་སྐབས་ཞབས་བྲོ་ཡང་བསླབས། ཆུང་སྐྱིད་ཕུད་པའི་ང་ཚོ་ཕྲུ་གུ་བུ་མོ་ཚོའི་མགོ་བོ་ཤིག་སྲོའི་ར་བའི་སྟེང་ལ་འགྱིག་གི་མེ་ཏོག་ཆུང་ཆུང་རེ་བཏགས་པས་མོ་ཡང་མེ་ཏོག་ཆུང་ཆུང་ལ་སྨོན་ནས་སྐད་ཆུང་ངུས་རྒན་ལགས་ལ་མོ་རང་གི་སྐྲ་ཡང་སླ་རོགས་གནང་ཞེས་རེ་བ་ཞུས། མོའི་མགོ་ལ་རྒྱུན་དུ་ཨ་མས་སྣུམ་ཡོག་ཡོག་བྱུག་སྟེ་རལ་པ་ཕྲུག་ཕྲུག་གསུམ་ཡོད་པ་དེ་དག་ལ‘‘རལ་པ་ཨ་མ་པ་ཕ་དང་རལ་ཕྲུག’’ཟེར་ཧ་ཅང་རྩ་ཆེན་ལ་བརྩི་གིན་ཡོད་པས་རྣམ་ཀུན་མོའི་མགོ་ལ་སུས་ཀྱང་འཇུ་161

རུ་འཇུག་གི་མེད། རྒན་ལགས་ཀྱིས‘‘རང་གི་ནང་མིས་གཤེ་གཤེ་གཏོང་གི་མ་རེད་དམ་མིཞེས་དྲིས་པར་མོས་མགོ་བོ་ཕྲེད་ལ་གཡུག་གཡུག་བྱས་ཏེ་མིག་གཉིས་རྒན་ལགས་ལ་ཅེ་རེར་བལྟས་པས་ཁོང་གིས་སེམས་རྩ་འཁོལ་པོས་མོའི་སྐྲ་རྐང་རེ་རེ་བྱས་ཏེ་བསེད་པས་རལ་པ་ཞིག་ཙམ་བྱུང་སྟེ་མོའི་མགོ་སྐྲ་ཡང་བསླས་པ་དང་དེའི་སྟེང་དུ་འགྱིག་གི་མེ་ཏོག་ཆུང་ཆུང་ཞིག་སྒར་བས་དེ་བས་མཛེས་པར་གྱུར།དེའི་ཕྱི་ཉིན་ང་སློབ་གྲྭའི་སྒོ་ཁར་སླེབས་སྐབས་དེར་ཧྲེ་ཡོན་མང་པོ་ཞིག་རུབ་ནས་འདུག ‘‘ཁྱོད་ཇུས་གཏོགས་ཚ་ཐག་ཆོད་ནས་ང་ཚོའི་ཕྲུ་གུའི་མགོ་ལ་ལག་པ་འཇུས་པས་མ་ཚད་ད་དུང་ཕྲུ་གུའི་བླ་སྲུང་རལ་པ་བསེད། ངའི་ཕྲུ་གུའི་སྐྱེས་སྐྲ་ཡང་བཞར་མྱོང་མེད། ཨ་ཅེ་རྒྱུས་མེད་ཅིག་གིས་ཕྲུ་གུའི་མགོ་ལ་འཇུས་པས་མདང་དགོང་མཚན་གང་ཧབ་སད་བརྒྱབ་ནས་གཉིད་ཉལ་མ་བྱུང་། དེས་མ་ཟད་ད་ནངས་ཡར་སྐྱུག་མར་བཤལ་གྱིས་ཕྲུ་གུ་ཞེ་དྲག་ན་གིན་འདུག་མིཅེས་ཆུང་སྐྱིད་ཀྱི་ཨ་མས་རྒན་ལགས་ལ་མཛུབ་མོས་སྡིག་བཞིན་འདུག རྒན་ལགས་ནི་མི་ཚོགས་ཀྱི་ཁྲོད་དུ་མགོ་བོ་བཏེགས་རྒྱུ་མི་འདུག་ལ་ཞལ་ཡང་གྲག་རྒྱུ་མེད་པར‘‘ད་འདི། ད་འདི། ཨ་མ་ལགས་ཁྱེད་རང་དགོངས་པ་མ་ཚོམ་རོགས། དེ་ངས་ཧ་གོ་གི་མེད་’ཅེས་ཐན་ཐུན་ངང་ཤོད་བཞིན་འདུགརྒན་ལགས་ཀྱི་སྣང་ཚུལ་དེ་མཐོང་དུས་ང་ཁོང་ལ་སྙིང་རྗེ་བ་དང་ཆུང་སྐྱིད་ཀྱི་ཨ་མར་ཁོང་ཁྲོ་ལངས་ནས་མི་ཚོགས་ཀྱི་ཁྲོད་ནས་འཚང་སྟེ་རྒན་ལགས་ཀྱི་མདུན་དུ་ལངས་ཐོག‘‘ང་ཚོའི་རྒན་ལགས་ལ་དབང་ཡོད་བཤད་མི་ཆོག ཁོང་ལ་ཉེས་པ་ག་རེ་ཡོད་དམ། རལ་པ་བཤིག་གི་ཡིན་ཟེར་མཁན་ཆུང་སྐྱིད་མོ་རང་རེདམིམིཅེས་བཤད་པ་ཡིན། སྐབས་དེར་ཏུད་ཀྲང་ལགས་ཀྱང་བྲེལ་འཚུབ་ཀྱིས་162

དེར་འབྱོར་ནས་གནས་ཚུལ་གང་འདྲ་ཡིན་མིན་རྩད་བཅད་པ་དང་ངས་མི་གཞན་ཁ་གྲག་ལོང་མ་བྱུང་བར་ངུ་བཞིན་དུ་རྒན་ལགས་ལ་མ་ཉེས་ཁག་གཡོག་བྱས་ཚུལ་བཤད། ཏུད་ཀྲང་གིས‘‘མཚམས་གཅོད་རང་གིས་རྒན་ལགས་ལ་ཁུངས་ལུང་མེད་པའི་སྐད་ཆ་དེ་འདྲ་བཤད་ན་མི་འགྲིག ལྷག་པར་དུ་རྨོངས་དད་ཀྱི་སྐད་ཆ་དེ་འདྲར་སུས་ཆ་འཇོག་བྱེད་སྲིད’་ཅེས་ཁ་གཅུན། མཚམས་གཅོད་ཀྱིས་‘འོན་ཀྱང་ངའི་ཕྲུ་གུ་ཕར་འགྲོ་དུས་བདེ་མ་ཐང་མ་ཡིན། ཚུར་ལོག་ཡོང་སྐབས་གྲོད་པ་བཤལ། སྐྱུག་པ་སྐྱུགས་ཀྱི་འདུགམི’ཟེར་སྐབས་ཆུང་སྐྱིད་ཀྱི་པ་ཕ་ཡང་བྲེལ་འཚུབ་ངང་དེར་འབྱོར་ནས‘‘ཨ་ཅེ་ཁྱོད་ཀྱི་ཁ་འདི་སྐྱག་ལངས་ཤོར་པ་རང་རེད། བུ་མོ་ན་བ་དེ་སེར་ཤས་སེར་དུག་ཕོག་པ་རེད་ཅེས་ངས་ཞོགས་པ་འགྲེལ་བཤད་བྱས་མ་བྱུང་ངམ་་ཞེས་ལག་པ་ལྕགས་སྐམ་འདྲ་བ་དེས་མཚམས་གཅོད་ཀྱི་ལག་ངར་ནས་བཟུང་སྟེ་ཁྲིད་པས་ན་ཕྲུ་གུ་ཚོས་རྗེས་ལ་འར་ཆ་འཐེན། མཚམས་གཅོད་ནད་མ་ཐེག་པར‘‘ཁྱོད་མིའི་རྒྱབ་ལངས་བྱས་ཏེ་ང་ཕྲུ་གུའི་ཨ་མ་མིའི་དཀྱིལ་ལ་དམའ་ཕབ། ཁྱོད་པད་ནག་གི་བྱ་མོ་དཀར་མོ་ཡིན་མིཞེས་ཁ་རྩོད་རྒྱག་གིན་ཁྱིམ་དུ་ལོག ཏུད་ཀྲང་གིས‘‘ཁྱོད་ཚོ་ཡུར་མ་ཡུར་བར་མ་ཕྱིན་པར་འདིར་རུབ་ནས་ག་རེ་བྱེད་ཀྱི་ཡིན་ནམམི’ཞེས་བཤད་པས་ཚང་མ་རང་རང་གི་གནས་སུ་བྱེར། ཏུད་ཀྲང་གིས‘‘རྒན་ལགས་གཡུགས་ཞོག ཁོ་ཚོ་ལ་ཆུ་ཚད་མེད་པས་རྙོག་དྲ་བཤད་པ་རེད། ཐུགས་ལ་མ་ཞོག’མིཅེས་སེམས་གསོ་ཡང་ཡང་བྱས། དེ་ནི་ཕྲུ་གུ་ཆུང་ཆུང་ལ་མ་ངུ་ཞེས་ཁ་ཏ་བྱེད་པ་དང་འདྲ་བར་རྒན་ལགས་ཀྱང་བློ་ཕམ་ཆེན་པོ་བྱུང་ནས་གདོང་ལ་སྦར་མོ་བཀབ་སྟེ་རང་དབང་མེད་པར་ངུ་ཤོར། ཏུད་ཀྲང་ལགས་ཀྱིས‘‘དེ་སེམས་ལ་འཇོག་རིན་མེད་པས་ངུས་163

གནང་དགོས་མ་རེད་་ཅེས་མུ་མཐུད་ཁ་ཏ་བྱས། རྒན་ལགས་ཀྱིས་མིག་ཆུ་འཕྱིས་བཞིན‘‘དེ་རིང་གི་གནས་ཚུལ་ཁོ་ནས་མ་ཡིནརི’ཞེས་དང་ཐོག་ཁྱིམ་ཚང་རེ་རེ་བྱས་ཏེ་སློབ་ཕྲུག་འབོད་པར་སོང་བ་དང་། ཉིན་དེ་དག་ནང་སློབ་ཕྲུག་ཁག་གཅིག་ཡོད་ན་ཁག་གཅིག་མེད་པ་མ་ཟད་ཡོང་བ་དེ་དག་ཀྱང་དུས་ཐོག་ཏུ་གཏན་ནས་ཡོང་གི་མེད་ཚུལ་བཅས་སྡེབ་གཅིག་ལ་ཏུད་ཀྲང་ལགས་ལ་བཤད་དེ་སླར་ཡང་བློ་ཕམ་ཆེན་པོས་ངུས།ཏུད་ཀྲང་ལགས་ཀྱིས‘‘བུ་མོ། ཁྱེད་རང་གིས་དེ་ཚོ་སྔ་ས་ནས་ང་ལ་མ་བཤད་པ་གང་ཡིན། རྗེས་སུ་གནས་ཚུལ་ག་རེ་ཡིན་ནའང་ང་ལ་ཤོད་དང་ངས་རོགས་རམ་བྱས་ཆོག་’ཅེས་སེམས་གསོ་དང་ཁས་ལེན་བྱས།ནུབ་མོ་དུང་བུས་ཏེ་ཚོགས་ཙྪན་འཚོག་རྒྱུའི་བརྡ་བཏང་། ཨ་མས་ནང་ལས་བྱེད་ཀྱིན‘‘ཡང་ཚོགས་འདུ་ག་རེ་ཡིན་ནམ། ཚོགས་འདུ་ལ་རྫོགས་རྒྱུ་མི་འདུག’’ ཅེས་བྲེལ་འཚུབ་ཀྱིས་ཕྱིན་པ་དང་། ངས་ཀྱང་ཁ་ལ་ཉན་པའི་ཁྱི་ཕྲུག་ཅིག་དང་འདྲ་བར་ཕྱིན། ཕྲུ་གུ་གཞན་དག་ཀྱང་ཕ་མའི་རྗེས་ལ་རྒྱུགས་ཡོང་གིན་འདུག དགོང་མོ་དེའི་ཚོགས་འདུའི་ཐོག་ཏུད་ཀྲང་ལགས་ཀྱིས་ཕྲུ་གུར་ཤེས་བྱ་ཡོན་ཏན་སློབ་རྒྱུ་དེ་གལ་ཆེ་རབ་དང་ཤེས་བྱ་ཡོན་ཏན་བསླབ་ན་མདུན་ལམ་གང་འདྲ་ཡོད་མེད་སོགས་རྒྱུ་མཚན་མང་དག་ཅིག་བཤད་པ་དང་སྦྲགས་ད་ནས་ཁྱིམ་ཚང་སོ་སོའི་ལོ་བཅུ་མན་གྱི་ཕྲུ་གུ་རྣམས་ངེས་པར་དུ་སློབ་གྲྭར་གཏོང་དགོས་པ་དང་། གལ་ཏེ་མ་བཏང་ཚེ་སྐར་ཆ་ནས་འཐེན་རྒྱུའི་ཐག་བཅད། མི་མང་པོ་ཞིག་མ་མོས་ཀྱང་རུ་ཁག་ནང་ཏུད་ཀྲང་གིས་བཤད་པར་མ་ཉན་ན་མི་འགྲིག་པས་ཚང་མས་མ་མོས་པའི་སྐད་ཆ་ཡོངས་རྫོགས་ཁོག་པའི་ནང་མཆིལ་མ་164

དང་མཉམ་དུ་ཁྱུར་མིད་བཏང་སྟེ་ཁ་ཁུ་སིམ་མེར་བསྡད།ང་ནི་རུ་ཁག་གིས་གཏན་འཁེལ་བཟོས་པའི་ལོ་ཚོད་ལས་རྒན་པ་ཡོད་ཀྱང་གཅིག་ནས་སློབ་གྲྭར་འགྲོ་འདོད་ཆེ་བ་དང་གཉིས་ནས་ཨ་མས་ཀྱང་ང་སློབ་གྲྭར་མུ་མཐུད་འགྲོ་རྒྱུར་མོས་མཐུན་བྱས་པས་ང་སློབ་གྲྭར་མུ་མཐུད་འགྲོ་སྐལ་ཐོབ།དེ་ནས་བཟུང་ང་ཚོའི་སློབ་གྲྭ་རྒྱུན་གཏན་ལྟར་ཚུགས་ཐུབ་པ་མ་ཟད་ཡུན་རིང་མ་སོང་བར་ཀ་མད་སུམ་ཅུ་ངོ་ཤེས་པ་དང་སྦྱང་ཤིང་ཐོག་ཨ་མ་དང་པ་ཕ་ཞེས་ཚིག་གྲོགས་ཀྱང་སྦྱོར་ཤེས་པ་དང་། ཨང་ཀི་ཡང་འབྲི་ཀློག་ཐུབ། དེ་བས་ཀྱང་ང་ཚོ་ཕྲུ་གུ་ཉི་ཤུ་རྩྭ་ལྔ་ལ་ཉིན་ལྟར་རྒྱ་ཡིག་སྒྲ་སྦྱོར་ཡི་་གེ་དང་། ཨང་རྩིས་ཀྱང་བསླབ་ཀྱི་ཡོད་ལ་གཟའ་འཁོར་རེར་གླུ་གཞས་གསར་པ་རེ་ཁྲིད་པ་དང་ཉིན་ལྟར་ཞོགས་པ་རྒྱང་བསྒྲགས་ལུས་རྩལ་ཡང་བསླབ། ལུས་རྩལ་སློབ་ཚན་ཐོག་ང་ཚོས་ད་དུང་ཐེ་བེད་འགྲན་བསྡུར་དང་ཐག་མཆོང་འགྲན་བསྡུར་བྱེད་ཀྱི་ཡོད་པས་ང་ཚོ་ནི་ལུས་རྩལ་དང་གླུ་གཞས་སློབ་ཚན་ལ་དགའ་ཤོས་ཡིན། ང་ཚོས་བཏང་བའི་གླུ་གཞས་〈ཤར་ཕྱོགས་དམར〉དང་། 〈ཨ་ཁུ་ལེ་ཕུང་ལ་སློབ་སྦྱོང་བྱེད〉〈ང་ནི་ཀུང་ཧྲེའི་ཧྲེ་ཡོན་ཆུང་ཆུང་ཡིན〉སོགས་རྒྱ་སྐད་དང་བོད་སྐད་གཉིས་ཀ་སྦྱངས་ནས་ལུང་ཤུར་དུ་ཁྱབ་པས་རྫི་བོས་ཀྱང་སྒྲ་དག་ལ་མ་དག་གཏོང་ཤེས་ཀྱི་ཡོད།ང་ཚོར་དམིགས་བསལ་གྱི་སློབ་དེབ་མེད་པས་ཁྱིམ་ཚང་སོ་སོའི་ནང་ཡོད་པའི་མའོ་ཀྲུའུ་ཞིའི་གསུང་བཏུས་དམར་པོ་ལ་དཔེ་ཁུག་དམར་པོ་རེ་བཙེམས་ཏེ་འཁྱེར་རྒྱུ་དེ་ང་ཚོའི་གཟི་བརྗིད་ཆེ་ཤོས་དེ་ཡིན་ལ་ཡི་གེ་སྦྱོར་ཀློག་ཐུབ་སྐབས་མའོ་ཀྲུའུ་ཞིའི་གསུང་བཏུས་ང་ཚོའི་སློབ་དེབ་ལ་གྱུར།165

ང་ནི་ཕྲུ་གུའི་ཁྲོད་ནས་རྒན་ཤོས་ཡིན་ལ་རིག་པ་ཡང་རྣོ་བས་མའོ་ཀྲུའུ་ཞིའི་གསུང་བཏུས་མང་དག་བློ་འཛིན་ཐུབ་པ་དང་སློབ་ཚན་གཞན་དག་ཀྱང་བསླབ་ཚད་ཤེས་ཐུབ་པས་འཛིན་གྲྭའི་ནང་གི་དགེ་རྒན་གཞོན་པ་ལྟ་བུར་གྱུར།ང་ཚོའི་རྒན་ལགས་ལ་མཁྲེགས་ཤོག་སེར་པོས་རྒྱབ་ཤ་བརྒྱབ་པའི་ཨང་རྩིས་སློབ་དེབ་གཅིག་དང་རྒྱ་ཡིག་སློབ་དེབ་གཅིག་ཡོད་པ་དེ་ནི་ང་ཚོའི་གཅེས་ནོར་ཉག་གཅིག་ལགས། ཨང་རྩིས་སློབ་ཚན་སྐབས་ཁོང་གིས་སློབ་དེབ་སྟེང་ནས་གྲངས་བཅུ་ནང་ཚུན་གྱི་སྡོམ་འཐེན་སྒྱུར་བགོས་རྩིས་ཕྲེང་ནག་པང་ཐོག་བཤུ་བ་དང་དེའི་ཟུར་ཏུ་ལ་ཕུག་དང་། བྱེ་རིལ། རི་བོང་སོགས་ཀྱི་རི་མོ་སྣ་ཚོགས་བྲིས་ཏེ་ཨང་རྩིས་སློབ་ཚན་རྩེད་ཞོར་དགོད་ཞོར་ལ་ལས་སླ་པོར་ཤེས་ཐུབ།རྒྱ་ཡིག་སློབ་ཚན་ལའང་ཁོང་གིས་སྔོན་ལ་རྒྱ་ཡིག་སྒྲ་སྦྱོར་ཡི་གེ་སློབ་པ་དང་རྒྱ་སྐད་ཚིག་གྲུབ་རེ་གཉིས་རེ་སློབ་སྐབས་ང་ཚོས་གད་མོ་དགོད་བཞིན་རྒན་ལགས་ཀྱི་ཁ་ལ་བལྟས་ཏེ་ཀློག་གིན་ཡོད། ཅིའོན་ཀྱང་རྒྱ་སྐད་སྒྲ་སྤྱོར་ཡི་གེ་སྟུཡི་སྒྲ་ཐོན་དཀའ་བས་རྒན་ལགས་ཀྱི་ཁུསྨོ116གོཞེས་ཀློག་ཀྱང་ང་ཚོས་ཁུསྨོ1ཇི6༠ཐཞེས་ཀློག་པ་དང་། 161་ )་1 ལ་ཇི1 )་1ཞེས་འདོན་པ་ནི་ཆེས་རྒྱུན་གཏན་ཡིན་པས་ང་རང་རྗེས་སུ་ནང་སར་སླེབས་རྗེས་ཀྱང་ངའི་ཕ་ཡུལ་གྱི་ཡུལ་སྐད་འདྲེས་པའི་རྒྱ་སྐད་དེ་ཡུན་རིང་ང་དང་འགྲོགས་ནས་ལས་སླ་པོར་སྒྱུར་བཅོས་མ་ཐུབ།སྐབས་དེ་དུས་ང་ཚོར་ཡང་གཟའ་ཉི་མའི་ངལ་གསོ་ཡོད་པས་རྒན་ལགས་ཀྱིས་རྒྱུན་དུ་ང་ཚོར་ངལ་གསོའི་སྐབས་ཁྱིམ་ལ་མེ་ཤིང་སྒྲུག་རོགས་དང་ཁྱིམ་ལས་བྱེད་རོགས། སོ་སོའི་གཙང་སྦྲ་འཕྲོད་བསྟེན་དང་ཡིག་ཆས་གྲ་སྒྲིག་ཡག་པོ་བྱེད་དགོས་ཞེས་ཁ་ཏ་ཡང་ཡང་གནང་། ང་ཚོ་བུ་མོ་ཁ་ཤས་ཁ་འཆམ་སྟེ་ཞོགས་པ་སྔ་166

པོ་ནས་རྩྭ་སླེ་པོ་རེ་བཀོག་པ་དང་ཡང་ན་མེ་ཤིང་སླེ་པོ་རེ་སྒྲུག་རྗེས་རྒན་ལགས་ཀྱི་སར་རྒྱུགས་འགྲོ་གི་ཡོད། ང་ཚོས་ཁོང་གི་སྡོད་ཁང་ལ་གད་ཕྱིད་ཕྱིས་བདར་རྒྱག་རོགས་དང་ཁོང་ས་ཁྲིའི་ཐོག་སྡོད་དུ་བཅུག་ཐོག་ང་ཚོས་ཕ་མར་ཨུ་ཚུགས་ཀྱིས་སློང་པའི་སྒོ་ང་བཙོས་ཏེ་ཁོང་དང་མཉམ་དུ་ཟ་གི་ཡོད། འོན་ཀྱང་ཁོང་གིས‘‘རྗེས་སུ་ཁྱིམ་ནས་སྒོ་ང་འཁྱེར་ཡོང་ན་ང་ཚོ་ལ་ཁ་ཡ་བྱེད་ཀྱི་མིན’་ཞེས་གསུངས་པ་མ་ཟད་རྒན་ལགས་ཀྱིས་ང་ཚོ་ལ་སྒོ་ང་རེ་ལ་མོག་ཙེ་རེ་སྤྲད་དེ་ངེས་པར་དུ་ནང་ལ་སྤྲོད་དགོས་པའི་མངགས་ཆ་ཡང་གནང་བྱུང་། ཁོང་དང་ང་ཚོ་རྒྱུས་མངའ་རོབ་ཙམ་བྱུང་སྟེ་འབྲེལ་འདྲིས་ཀྱང་ཆེ་ཙམ་ཡོད་པས་ཁོང་གི་སྐོར་ཤེས་འདོད་ཆེ་ཡང་ང་ཚོས་རྟོགས་པ་ནི་ཁོང་གཞི་ཁུངས་གཙང་མ་མེད་པའི་ཁྱིམ་ཚང་ནས་སྐྱེས་པའི་བུ་མོ་ཞིག་ཡིན་པ་ཤེས་པ་ཙམ་ལས་གནས་ཚུལ་ཚང་མ་གསང་བ་ཡིན་། དེ་ལྟར་དུས་ཚོད་ནི་འགྲོ་མགྱོགས་པས་སྟོན་ལས་ཟིན་པ་དང་སྟོན་དཔྱིད་ཞིང་བྲེལ་ཆེ་སྐབས་ང་ཚོ་ཡང་གུང་གསེང་བཞག་སྟེ་རུ་ཁག་གི་ངལ་རྩོལ་ལ་འགྲོ་དགོས་ཀྱི་ཡོད་། ཞོགས་པ་སློབ་ཁང་ནང་འཛོམས་རྗེས་རྒན་ལགས་ཀྱིས་ཁྲིད་ནས་ཞིང་ཁའི་ནང་ཕྱིན་ཐོག་ཧྲེ་ཡོན་ཚོས་བཏྲེས་མ་བརྔ་བ་དང་ལྕོག་བརྒྱབ་རྗེས་ང་ཚོ་ནི་སྙེ་མ་སྒྲུག་རྒྱུ་དང་། ལ་ཕུག་བཀོག་ཟིན་པ་རྣམས་རུབ་རུབ་བཟོས་ཏེ་སྤྱི་ཁང་ནང་དབོར་རྒྱུ་དེ་ཡིན། ‘‘ལས་ཀ་གླུ་དང་སྡེབ་ཤོག ལས་ལ་དཀའ་བ་མི་འདུག’’ཟེར་བ་ནི་ཅིས་མི་བདེན། སྙེ་མ་སྒྲུག་སྐབས་རྒན་རབས་ཚོས་བཏང་བ་བཞིན‘‘ཨ་རོགས་ཁམས་པ་གཅིག་གིས། ཁམས་ལ་འཁྲིད་གོ་ཟེར་གྱིས། ཁམས་ཕྲུག་ཕྲུ་གུ་མ་ཞོག་འཁྲིད་རོགས་མཛོད’་ཞེས་གཞས་གཏོང་བ་དང་། ལ་ཕུག་དབོར་སྐབས‘‘ང་ནི་ཀུང་ཧྲེ་འི་ཧྲེ་ཡོན་ཆུང་ཆུང་ཡིན’’ཞེར་167

གཞསགཏོང་གིན་ལས་ཀ་བྱས་པས་ཏུད་ཀྲང་གི་ཧ་ཅང་སྒམ་པའི་གདོང་ལས་འཛུམ་མདངས་བསྟན་ཏེ‘‘ཕྲུ་གུ་ཚོར་མཐོང་ཆུང་བྱེད་རྒྱུ་མི་འདུག དེ་ཚོ་ལས་སླ་པོ་མི་འདུག’རིཅེས་ང་ཚོར་བསྟོད་བསྔགས་གཏོང་བ་མ་ཟད་སྐར་ཆ་ཡང་འོས་འཚམ་རེ་རྒྱག་གི་ཡོད། སྐབས་དེར་ང་ཚོའི་རྒན་ལགས་ཀྱི་དབུ་ལ་འབྲས་ཞིང་ནང་བལྟ་སྐོར་བྱེད་བཞིན་པའི་མའོ་ཀྲུའུ་ཞིའི་དབུ་ལ་གྱོན་པའི་རྩྭ་ཞྭ་དེ་འདྲ་ཞིག་གྱོན་ཏེ་ང་ཚོ་ལ‘‘‘སྟོན་སྙེ་མ་ལ་སྒམ་མཁན་ཧམ་ཆེན་མ་། དཔྱིད་ནས་ཏོག་སྒྲུག་མཁན་ཧམ་ཆུང་མ་’ ཞེས་འཇིག་རྟེན་གཏམ་དཔེར་ཡོད་པས་ང་ཚོས་སྙེ་རྡོག་གཅིག་ཀྱང་མ་ལུས་པ་སྒྲུག་དགོས’’ཞེས་ང་ཚོ་བྱིས་པ་ཚོར་ཞིང་པས་དཀའ་ལས་སྤྱད་པའི་འབྲས་བུར་གཅེས་དགོས་ལུགས་ཀྱི་གནས་ལུགས་ཤོད་ཀྱི་ཡོད།དེ་ལྟར་རྒན་ལགས་ང་ཚོ་དང་འབྲལ་མེད་དུ་གནས་ཡོད། ཟླ་རེའི་ཟླ་མཇུག་ལ་སླེབས་སྐབས་རྒན་ལགས་ཆུས་སུ་གླ་ཕོགས་ལེན་པར་འགྲོ་བའི་དུས་དེ་ནི་ང་ཚོ་ཕྲུ་གུ་ཚོའི་ངོས་ནས་བཤད་ན་དགའ་སྐྱོ་གཉིས་ལྡན་གྱི་དུས་ཡིན་ཞེས་ཡོངས་སུ་བརྗོད་ཆོག ངས་ཉི་མ་ལོ་ལས་རིང་བ་ཞེས་པ་དེ་ནི་འུར་གཏམ་ཆེན་པོ་ཞིག་ལ་ངོས་བཟུང་གི་ཡོད་ཀྱང་རང་གི་སྙིང་ཉེ་ཤོས་དང་བརྩེ་ཤོས་ཀྱི་མི་ཞིག་དང་ཉིན་ཞག་གཅིག་འབྲལ་དགོས་ཀྱང་དེའི་རིང་གི་དུས་ཚོད་དེ་ནི་ཧ་ཅང་རིང་ལ་འགྲོ་དཀའ་བ་ཞིག་ཡིན་པའི་གནས་ལུགས་དེ་ཡང་ཤེས། རྒན་ལགས་རེས་གཟའ་སྤེན་པའི་ཞོགས་པ་སྔ་པོ་ནས་ཐོན་ཏེ་དེ་ཉིན་ཆུས་སུ་གླ་ཕོགས་ལེན་རྒྱུ་དང་། དེ་རྗེས་ཆུས་ཀྱི་འཛད་སྤྲོད་ཁང་ནས་ཁོང་ལ་མཁོ་བའི་ཡི་ཙེ་ཨ་ཅོར་དང་ཤ་གསོས། ཇ་ཚྭ་བཅས་ཉོས་པ་དང་སྦྲགས་ང་ཚོར་མཁོ་བའི་སྣག་ཤོག་ཉོ་གནང་བ་མ་ཟད་ཕྲུ་གུ་རེ་ལ་རྡོ་བྱེ་རིལ་གཉིས་རེ་དང་འོ་མ་བྱེ་རིལ་རེ་ཉོ་གནང་168

གི་ཡོད། ཐོག་མར་རྒན་ལགས་ཐོན་སྐབས་ངས་ཨ་མར་ཞོགས་པ་སྔ་པོ་ནས་གཉིད་ལས་སློངས་ཤོག་ཟེར་བ་དང་ཡར་ལངས་རྗེས་གྲོང་ཚོའི་ནང་གི་བྲག་རྡོ་ཆེན་པོ་ཞིག་ཡོད་པ་དེ་བར་ཁོང་ལ་སྐྱེལ་མ་བྱེད་པ་དང་རེས་གཟའ་ཉི་མའི་ཉིན་ཕྱེད་ནས་རྒྱབ་ཏུ་མེ་ཤིང་སླེ་པོ་གང་འཁྱེར་ཏེ་མིག་གཉིས་ཅེ་རེར་རྒྱང་རིང་ལ་བལྟ་གིན་རྒན་ལགས་ལ་སྒུག་ནས་སྡོད་ཀྱི་ཡོད། རི་གཤམ་ནས་བོང་བུ་དེད་པའི་མི་རྐྱང་ཞིག་ཡོང་ཚེ་རྒྱབ་ཀྱི་སླེ་པོ་ཡང་བཞག་སྟེ‘‘རྒན་ལགས། རྒན་ལགསམི’ཞེས་རྒྱུགས་ཕྱིན། མི་དེ་དང་ཉེ་རུ་ཉེ་རུ་འགྲོ་སྐབས་ངའི་གོམ་པ་ཡང་དལ་དུ་དལ་དུ་ཕྱིན་པ་དང་སྐད་ཀྱང་རྒྱག་རྒྱུ་མེད་པར་གྱུར། ང་རང་ཕྲས་པ་གློད་དེ་ཞོལ་ནས་མེ་ཤིང་བཙོངས་ཏེ་ཡོང་མཁན་ལ‘‘ཨ་ཇོ། ངའི་རྒན་ལགས་མཐོང་མ་བྱུང་ངམ། ཁོང་ཕེབས་གྲབས་འདུག་གམ’’ཞེས་འདྲི་བ་དང་མི་དེས་ཀྱང‘‘ཨོ་ལོ་གསལ་སྒྲོན། རྒན་ལགས་ངས་མཐོང་མ་བྱུང་། ཡིན་ནའི་ཁོང་ཕེབས་ཚོད་ལ་ཕེབས་ཀྱི་རེད། དེ་ལས་ནང་ལ་ལོག་སྟེ་ལས་ཀ་གྱིས་ཤོག’’ཅེས་དང་། ཡང་འགའ་རེས‘‘རང་ལས་ཀ་མ་བྱས་པར་རྒན་ལགས་ཀྱི་བྱེ་རིལ་སྒུག་བསྡད་ཡོད་དམ། ང་ཚོ་ཞིང་པ་གནམ་དང་ས་ལ་འཐབ་སྟེ་འཚོ་བ་སྐྱེལ་དགོས་པས་ཞིམ་རྒྱུ་བྱེ་རིལ་ཞིམ་ཀྱང་ཟ་ཡུན་རྩམ་པ་རིང་གི་རེད། དེ་ལས་ལས་ཀ་འདྲ་གྱིས་ཤོགམི’ཅེས་དེ་ལྟར་སྒུག་ནས་བསྡད་པ་དེ་ནི་ལས་ཀར་གཡོལ་བར་ངོས་བཟུང་གི་ཡོད། འོན་ཏེ་ངའི་སེམས་ནང་ཁོང་ལ་ལམ་བར་དུ་བར་ཆད་འདྲ་བྱུང་བ་མིན་ནམ། ཡང་མིན་ན་ཁོང་རྒྱལ་རྩེར་ལོག་པ་མིན་ནམ། ཐེངས་ཤིག་ཁོང་གིས་རྒྱལ་རྩེ་གནའ་གྲོང་ཡིན་པ་མ་ཟད་ཁྲོམ་འཁྲུག་ལ་ཟས་སྣ་འཛོམས་པ་དང་འཁྲུག་ཆ་དོད་པའི་གནས་སྐྱིད་པོ་ཞིག་རེད་ཅེས་དབུགས་རིང་གཏོང་གིན་169

ཁ་ནས་ཐལ། ཚུལ་དེར་བསམ་ན་ཁོང་ཕ་ཡུལ་དང་ཕ་མ་མི་དྲན་པ་ག་ལ་ཡིན།པྱིཁོང་ཕལ་ཆེར་རྒྱལ་རྩེར་ལོག་པ་རེད་སྙམ་པ་དང་ཡང་ཁོང་ནི་ང་ཚོར་གང་ཡང་མ་གསུངས་པར་འགྲོ་མཁན་ཞིག་མ་རེད་སྙམ་ནས་ཐེ་ཚོམ་གྱི་དྲ་བའི་ནང་ནས་ཐོན་ཏེ་རེ་བ་ཆེན་པོས་ཁོང་ངང་སྒུག་བྱེད་ཀྱིན་བསྡད།ལམ་དེ་ནས་འགྲུལ་པ་ཐར་ཐོར་རེ་འགྲོ་བ་ནི་གྲོང་ཚོ་དེའི་ཤིང་ཚོང་མཁན་དང་གཞིས་རྩེར་དོན་དག་སྒྲུབ་པར་སོང་ནས་ལོག་ཡོང་མཁན་ཞེ་གཅིག་ཡིན།ངསཁོང་ཚོར་རྒན་ལགས་ཡོང་མིན་སྐད་ཆ་འདྲི་སྐབས་ཚང་མའི་ལན་ཧ་ལམ་གཅིག་མཚུངས་ཡིན་པས་ཡང་ཁོང་ཁྲོ་ཟ་སྟེ་ལམ་ཟུར་ནས་རྡོ་སྒྲུག་སྟེ་བོང་བུར་ཤུགས་ཀྱིས་རྒྱག་གི་ཡོད་པས་བོང་བུ་རྡུལ་འཚུབ་འཕྱུར་རེར་རྒྱབ་ཁལ་གཡུགས་ཀྱིན་རྒྱུགས་འགྲོ་བ་དང་དེའི་རྗེས་ལ་ཁོང་ཚོ་ཡང‘‘བུ་མོ་དེ་ལས་བྱེད་སྟངས་ངན་པ་ཞིག ་་་་་’ཅེས་དམོད་པ་བོར་གྱིན་བོང་བུས་གཡུགས་པའི་ཅ་དངོས་སྒྲུག་གིན་རྒྱུགས་འགྲོ་གི་རེད། ད་ཐེངས་ངས་ཡག་པོ་བལྟས་ཏེ་རྒན་ལགས་ཡིན་པ་ཤེས་རྗེས་ཐག་རིང་ནས་རྒྱུགས་ཕྱིན། རྒན་ལགས་དང་བྲལ་ནས་ཉིན་གཅིག་གི་དུས་ཡུན་ལས་སོང་མེད་ཀྱང་ཁོང་གི་འཁྲིས་ལ་སླེབས་སྐབས་གམ་དུ་བཅར་མི་ནུས་པར་གོམ་པའི་འདེགས་འཇོག་བཞག་པ་དང་མིག་གིས་རྐང་པར་བལྟས་ཏེ་རྐང་པས་ས་དྲད་ཀྱིན་སྐད་ཆ་ཤོད་རྒྱུ་མེད་པར་ལུས། རྒན་ལགས་ཀྱིས་ང་ལ‘‘གསལ་སྒྲོན། ཡང་ང་སྒུག་ནས་བསྡད་དེ་མེ་ཤིང་སྒྲུག་པར་ཕྱིན་མེད་དམ།རྗེས་སུ་མ་ཡོང་ཨཱམི’ཞེས་ཨམ་ཕྲག་ནས་བྱེ་རིལ་ཁ་ཤས་བཏོན་ཏེ་སྟེར། ངས་ལག་གཉིས་རྒྱབ་ཏུ་བཞག་སྟེ་མ་བླངས་ཀྱང་རྒན་ལགས་ཀྱིས་ངའི་ཨམ་ཕྲག་ནང་བླུག་པས་སྐབས་དེར‘‘རང་བྱེ་རིལ་སྒུག་ནས་བསྡད་ཡོད་དམ’་ཞེས་པའི་འགྲུལ་པ་170

ཚོའི་སྐད་ཆ་དེ་ངའི་རྣ་ལམ་དུ་བྲག་ཅ་བཞིན་གྲགས་པ་དང་ཁོང་ཚོས་གཡས་གཡོན་ནས་ང་ལ་ཁྲེལ་དགོད་བྱེད་ཀྱི་མེད་དམ་སྙམ་ངོ་གདོང་ཚ་ལམ་ལརྨ་དུ་གྱུར་པས་གཡས་གཡོན་དུ་བལྟ་བར་ཐལ།རྗེས་སུ་ང་རང་གཅིག་པུ་མ་ཡིན་པར་ང་ཚོ་ཚང་མ་ཁོང་ཐོན་ཁར་སླེ་པོ་རེ་འཁྱེར་ཏེ་རི་ཟུར་བར་ཁོང་ལ་སྐྱེལ་མ་བྱས་རྗེས་རྒན་ལགས་སྔ་ཙམ་ལོག་དགོས་ལུགས་དང་ད་རེས་མི་ཆུང་གི་དེབ་གསར་ཉོ་རྒྱུའི་རེ་བ་ཡང་བཏོན། (མུ་འབྲེལ་རི་མོའི་སྒྲུང་དེབ་ལ་ང་ཚོས་མི་ཆུང་གི་དེབ་ཅེས་བརྗོད་ཀྱི་ཡོད།)ད་རེས་ང་ཚོ་ཕན་ཚུན་ཁ་གྱེས་རྗེས་མེ་ཤིང་འཐུ་བ་དང་། རྩྭ་རྔ་བ། ལྕི་བ་སྒྲུག་པར་ཕྱིན།ཕྱི་དྲོ་བྲག་སྐྱ་བོ་དེའི་སྟེང་དུ་ང་ཚོ་ཕྲུ་གུ་ཉི་ཤུ་རྩྭ་ལྔས་རྩེད་མོ་རྩེ་གིན་རྒན་ལགས་ལ་སྒུག་ནས་བསྡད། བསྟན་བཤིག་ཚ་བའི་ཕྲུ་གུ་འགའ་རེས་རྐང་ལམ་ཕྲ་མོ་ལ་རྣ་ཅོག་སྦྱར་ཏེ་ཉན་རྗེས‘‘ཁོང་ཚོ་ཁོང་ཚོ་ཁ་རོག་སྡོད་དང་། རྒན་ལགས་དངོས་གནས་ལོག་ཕེབས་ཀྱི་འདུག བོང་བུའི་དྲིལ་སྒྲ་གྲགས་གིན་འདུགམི་ཅེས་ཤོད་པ་དང་ང་ཚོ་ཚང་མ་ཡིད་ཆེས་ཏེ་ལམ་ཀྱག་ཀྱོག་དེ་བརྒྱུད་རི་ཟུར་བར་རྒྱུགས་ཕྱིན།སྐབས་རེ་དངོས་གནས་རི་ཟུར་དུ་ཏག་ཏག་ཁོང་དང་འཕྲད་ཀྱི་ཡོད་པས་ང་ཚོས་ཁོང་གི་མཐའ་བསྐོར་ཏེ‘6རྒན་ལགས། ད་རེས་མི་ཆུང་གི་དེབ་ཉོས་ཡོད་དམ།ཚོང་ཁང་ནང་ག་རེ་འདུག་གམ ’་སོགས་ཀྱི་སྐད་ཆ་འདྲི་སྐབས་ཁོང་གིས་སྒྱེ་གཏེ་ལས་ང་ཚོར་རྔན་པ་བྱེ་རིལ་རེ་སྟེར་གྱིན་ཕྲུ་གུ་ཚོས་དྲིས་པའི་སྐད་ཆར་ལན་འདེབས་བཞིན་ང་ཚོས་རུབ་རུབ་ངང་རི་གྲོང་དུ་ལོག་གི་ཡོད།སྐབས་དེར་ང་ཚོར་བྱེ་རིལ་ཟ་རྒྱུ་ཉུང་ཉུང་ཡིན་ལ་འོ་མ་བྱེ་རིལ་ནི་དེ་བས་ཉུང་། མ་གཞི་ཆུས་ཀྱི་སྐོར་སྐྱོད་ཚོང་པས་བྱེ་རིལ་འཚོང་རྒྱུ་འཁྱེར་ཡོང་གི་ཡོད་171

ཀྱང་ཕ་མ་ཚོར་ཇ་ཉོ་བྱེད་དངུལ་མེད་པར་བྱེ་རིལ་ཉོ་ཡས་དངུལ་གང་ནས་ཡོད།‘‘ཚོང་དཔོན་ལགས་སྐུ་མཁྱེན་རྔན་པའི་རིགས་རྩ་བ་ནས་མ་སྟོན་རོགས་གནང་།མ་མཐོང་སྣང་བ་སངས་རྒྱས་རེདརི’ཅེས་བརྗོད་ཀྱི་ཡོད། རྒྱུན་དུ་ནི་ཟླ་རེར་རྒན་ལགས་ཀྱིས་ང་ཚོར་བྱིན་པའི་བྱེ་རིལ་དེ་རང་ཡིན། ང་ཚོས་བྱེ་རིལ་དེ་འཇིབ་འཇིབ་ཡག་པོ་བྱས་ཏེ་དང་དོད་བྱས་ཏེ་ཟ་སྐབས་ཁ་ཙམ་མ་ཟད་སེམས་ནང་དུའང་བྱེ་རིལ་གྱི་བྲོ་བ་མངར་མོ་དེ་ཚོར་གྱིན་ཡོད་ལ། ཐ་ན་བྱེ་རིལ་གྱི་པགས་པ་ཡང་གཡུགས་མི་ཕོད་པར་ལྟེབས་བརྩེགས་བརྒྱབ་སྟེ་དཔེ་ཁུག་ནང་གསོག་པ་དང་རྗེས་སུ་དེ་དག་དེབ་ཀྱི་རྟགས་ལ་བེད་སྤྱོད་བྱེད་ཀྱི་ཡོད། ད་ལྟ་བསམ་ནའང་བྱེ་རིལ་དེ་དག་འཇིག་རྟེན་འདིའི་སྟེང་སྦྲང་རྩི་ལས་མངར་བའི་བྲོ་བ་ཆེ་ཤོས་ཀྱི་བདུད་ཙི་ཞིག་ཡིན་སྙམ།བཞི་པ།ངས་དྲན་ཚོད་ལ་ལོ་དེའི་དགུན་ཁ་ནི་གྲང་ངར་ཆེ་ལ་ཁ་བ་བུ་ཡུག་མང་བས་དགུན་ལོ་དེ་ཧ་ཅང་རིང་པོ་ཞིག་བྱུང་། སློབ་ཁང་ཡིན་ལ་ལུག་ར་ཡང་ཡིན་པའི་ཁང་པ་དེའོ་མཐོངས་ཡངས་སྟོང་པ་ཡིན་པས་དཀར་ཆ་དོད་པོ་ཞིག་ཡོད་ཀྱང་ཆར་པ་དང་ཁ་བ་བབ་ཚེ་ང་ཚོ་ཟུར་ལ་གཅུར་ནས་སྡོད་དགོས། སྟོན་ལས་མཇུག་འགྲིལ་རྗེས་ཕུའི་ལྷས་ར་ནས་ར་ལུག་ཀླུང་ལ་བབ་པས་ང་ཚོའི་སློབ་ཁང་དེ་གཡང་དཔོན་ལ་ལོས་བདགདགུན་དུས་རིང་སློབ་ཁང་སྤྱི་ཁང་ནང་དུ་སྤོས་ཀྱང་ཁང་པ་དེ་དཀར་ཆ་དོད་པོ་མེད་ལ་གྲང་མོ་ཞིག་ཡོད་པ་དང་ཞོགས་པ་ཕྲུ་གུ་ཚོ་ལག་པ་འཁྱགས་ནས་172

ཡི་གེ་འབྲི་མི་ཐུབ་པས་ནང་ནས་འཁྱེར་བའི་སྒོར་གདན་སྟེང་བསྡད་དེ་བལྟ་ཀློག་བྱེད་ཀྱི་ཡོད། སྐབས་དེར་རྒན་ལགས་ཁོང་ལ་སེམས་ནད་ཅིག་ཡོད་པ་ནི་སློབ་ཁང་གཏན་འཇགས་ཤིག་མེད་པ་དེ་ཡིན། དེར་བརྟེན་ཁོང་གི་སེམས་ལ་སློབ་ཁང་ཞིག་རྒྱག་འདོད་ཀྱི་བསམ་པ་འགོག་ཐབས་མེད་པ་ཞིག་ཡོད་པས་ཁོང་གིས་ཞོགས་པ་སྔ་པོ་ནས་ལངས་ཏེ་རྡོ་གསོག་པར་ཕྱིན་ཏེ་རྡོ་ཕུང་ཆུང་ཆུང་ཞིག་སྤུངས། ཁོང་གིས‘‘ང་ཚོ་དགེ་སློབ་ཚོ་ཞིམ་ཚང་སྤོ་སྤོ་བྱེད་མི་དགོས་པར་གཏན་འཇགས་ཀྱི་སློབ་ཁང་ཞིག་དགོས་པས་ཁྱོད་ཚོས་ཀྱང་ཞོར་ལ་ས་རྡོ་འདྲ་གསོག་དགོས་མིཞེས་སྐུལ་མ་གཏོང་གིན་ཡོད་ལ་ང་ཚོས་ཀྱང་སློབ་གྲྭར་འགྲོ་བའི་ལམ་ནསརྡོ་ཧྲུག་སྒྲུག་ནས་རྒན་ལགས་ཀྱི་རྡོ་ཕུང་དེའི་སྟེང་དུ་སྤུངས་ཀྱི་ཡོད།དགུན་ཁ་ཕྲུ་གུ་ཚོ་ལ་དེ་ཙམ་གྱི་ལས་ཀ་མེད་པས་རྒན་ལགས་ཀྱི་སྣེ་ཁྲིད་འོག་གཡམ་ལེབ་དང་རྡོ་ཧྲུག་སྒྲུག་པར་སྐྱོད། ང་ཚོ་སློབ་ཕྲུག་ཚོས་རྒྱབ་ཏུ་སླེ་པོ་ཆུང་ཆུང་རེ་ཁུར་ཏེ་རི་འདབས་སུ་རྡོ་བཟོ་ལེགས་པ་འདྲ་སྒྲུག་པར་འགྲོ་སྐབས་ང་ནི་གོང་དུ་བཤད་པ་བཞིན་ཁོང་གི་ལས་རོགས་དེ་ཡིན་པས་ངས་ཁོ་ཚོའི་སྒལ་པར་རྡོ་བསྐུར། རྒན་ལགས་ཀྱིས་གྲོང་ཚོའི་གཡུལ་ཁའི་ཟུར་གྱི་ས་སྟོང་དེའི་སྟེང་རྡོ་རེ་རེ་བཞིན་མར་ཕབ་སྟེ་འཇོག་གི་ཡོད།ད་ལྟ་བསམ་བློ་འཁོར་དུས་དེ་དག་ནི་ཁོང་གིས་རང་འགུལ་གྱིས་བསྒྲུབ་པ་ཞིག་ཡིན་ཡང་སྐབས་དེ་དུས་ང་ཙམ་མ་ཟད་གྲོང་ཚོའི་ནང་གི་ཡུལ་མི་ཚང་མས་དེ་ནི་ཁོང་གི་ཆེད་དུ་ཡིན་པའི་ངོས་འཛིན་པའམ་སྣང་བ་ཞིག་ཡོང་གི་ཡོད་ལ་ཁ་གསང་བའི་མི་ཚོས་ཁོང་ལ‘‘ལས་ཀ་གང་ཡང་མེད་པས་ཉིན་གང་ཕྲུ་གུ་ཚོ་དང་མཉམ་དུ་ཉི་མ་སྐྱེལ་མཁན་ཡ་མཚན་ཅན་གྱི་བུ་མོ་ཞིག་རེད་་ཅེས་ཟེར་བ་དང་ཕྲུ་173

གུ་ཚོས་རྒན་ལགས་གཟིགས་དང་ཞེས་རང་གིས་རྡོ་ཆེན་པོ་དང་མང་པོ་སྒྲུག་པ་རྒན་ལགས་ལ་བསྟན་པ་མ་ཟད་ངས་ཚུར་ངལ་གསོ་བར་ཡོང་སྐབས་ཀྱང་རྡོ་ཆེན་སྐེད་པ་སྦྲིད་པ་རེ་འཁྱེར་བ་དེ་ཡང་ཡིན་གཅིག་རྒན་ལགས་ཀྱིས་མཐོང་བ་བྱས་རྗེས་གཞི་ནས་ས་སྟེང་ལ་གཡུག་གི་ཡོད།ང་ཚོ་སྡོད་ས་ནི་ཕུ་དབྲག་ཡིན་པས་ཕུའི་རི་ལ་ཤིང་སྤ་མ་དང་། བ་ལུ།གླཚལ་སོགས་མང་པས་ད་ལྟ་རྡོ་སྤྱིར་བཏང་བསགས་ཟིན་པས་སློབ་ཁང་རྒྱག་བྱེད་ཀྱི་དྲལ་མ་བརྔ་བར་ཕྱིན། དེ་ཉིན་ངས་གཙོས་ཕྲུ་གུ་ལོ་བཅུ་ཡན་ལོན་པ་བཅུ་གཅིག་དང་རྒན་ལགས་མ་གཏོགས་སློབ་མ་གཞན་ཚོ་ཁྲིད་མེད། ཞོགས་པ་ཐོན་སྔ་བས་ང་ཚོ་ཕུ་ཆུའི་འཁྲིས་ལ་སླེབས་སྐབས་ད་དུང་ཉི་མ་ཤར་མེད། མ་གཞི་ང་ཚོ་ཕུ་དབྲག་རི་ཡིས་བཏུམས་པས་རི་གྲོང་ལ་ཉི་མ་ཤར་འཕྱི་བ་མ་ཟད་དེ་ཉིན་གནམ་གཤིས་ཧ་ཅང་གྲང་བས་ཆུ་ལ་འཁྱགས་པ་སྲབ་མོ་ཞིག་ཆགས་འདུག་ལ་དེའི་འོག་ནས‘‘ཆོབ་ཆོབམི་ཀྱི་སྒྲ་དང་བཅས་ཏེ་ཆུ་སྒྲ་སྙན་པོ་ཞིག་སྒྲོག་གིན་ཕུ་ཆུ་དྭངས་མ་ཞིག་རྒྱུགས་པ་དེས་སྐྱེ་བོ་རྣམས་ལ་མཐོང་བ་ཙམ་གྱིས་གྲང་ངད་ཀྱི་སྣང་བ་ཞིག་སྟེར་བར་བྱེད། མ་གཞི་རུ་ཁག་ནས་དྲལ་མ་ཁུར་མཁན་བོང་མོ་ཨ་མ་ཞིག་དེད་ཡོད་ཀྱང་དེས་བོང་རའི་ཕྱོགས་ལ་ཡང་ཡང་ལྟ་བཞིན‘‘འང་འང’’ཞེས་ལུང་ཤུར་སྐད་ཀྱིས་ཁེངས་པ་ཞིག་བརྒྱབ་རྗེས་ཁ་བསྐོར་ཏེ་བོང་རའི་ཕྱོགས་སུ་ཤོར་ཕྱིན། ངས་བོང་བུའི་རྗེས་དེད་པར་འགྲོ་རྩིས་བྱེད་སྐབས་རྒན་ལགས་ཀྱིས‘‘གསལ་སྒྲོན་གཡུག་ཞོག སྙིང་རྗེ། བོང་མོ་དེ་ལ་བོང་ཕྲུག་སྐྱེས་ནས་ཉིན་ཤས་ལས་ཕྱིན་མི་འདུག ང་ཚོ་མི་དབང་ཆེ་དྲགས་པ་མ་གཏོགས མི’དེ་ལྟར་ཤོད་ཀྱིན་རྐང་པའི་ལྷམ་ཕུད། ཅ་དངོས་རྣམས་སྒལ་པར་འཁྱེར་ཏེ་ཆུ་བོའི་174

ཕར་ཁར་བསྐྱལ། དེ་རྗེས་ཕ་མཐའ་ནས‘‘ཕྲུ་གུ་ཚོ། ཆུ་ཆུང་ཆུང་རེད་བསམ་ཏེ་བརྒལ་མ་ཡོང། ངས་ཁྱེད་རང་ཚོ་རེ་རེ་བྱས་ཏེ་འགྲོལ་ཆོག་’ཅེས་སླར་ཡང་ཚུར་ཡོང་། ངས་ཐོག་མར་ཟོན་པ་ཕུད་དེ་ཆུར་འཛུལ་བས་ཕྲུ་གུ་གཞན་གཉིས་ཀྱིས་ཀྱང་ཆུར་རྐང་པ་བཅུག་ཙམ་བྱས། ཕྲུ་གུ་ཆུང་ཆུང་ཚོ་ནི་གྲང་འཛེམ་ལྷག་པར་ཆེ་བ་དང་རྐང་པ་ཆུ་ལ་རེག་པ་ཙམ་གྱིས་འཁྱགས་ནས་རུས་ཟུག་བརྒྱབ་པས་མིག་ཆུ་ཡང་རང་དབང་མེད་པར་ལྷུང་། རྒན་ལགས་ཀྱིས་ཆུའི་དཀྱིལ་ནས‘‘ལྷམ་མ་ཕུད་པར་གྱོན་ཅིག ངས་རེ་རེ་བྱས་ཏེ་འགྲོལ་ཆོག’’ཅེས་ཆུའི་ཟུར་དུ་སླེབས་རྗེས་ཕྲུ་གུ་ཞིག་སྒལ་པར་འཁྱེར་ཏེ་ཕྱིན། ཚུར་ཡོང་སྐབས་ཁོང་གི་མར་ལས་འཇམ་ལ་སྒོང་ལྤགས་ལྟར་དཀར་པའི་ཉྭའི་སྟེང་འཁྱགས་པས་གྲི་བསྣུན་པ་ལྟ་བུའི་རྨ་བཟོས་ནས་ཡོད་པ་དང་དེ་ནས་ཁྲག་དམར་ཙིམ་ཙིམ་དུ་ཐོན་ཡོང་གིན་འདུག ཁོང་གིས་ཕྲུ་གུ་གཉིས་སྒལ་པར་འཁྱེར་ཏེ་འགྲོ་སྐབས་དཀར་ལ་དྭངས་གཙང་གི་འཁྱགས་པའི་ཐོག་དེ་ཡང་དམར་པོ་ཁྲག་གི་ཐིགས་པ་བརྒྱབ་པས་ངའི་སྙིང་ལ་ན་ཟུག་བརྒྱབ་པ་མ་ཟད་ཁྲག་གི་མིག་ཆུ་ཐོན་པ་ལྟ་བུའི་སྣང་བ་ཞིག་སྐྱེས་ཏེ་སྡོད་བཟོད་མ་ཚུགས་པར་ལྷམ་ཕུད་པ་དང་ལྷམ་སྒྲོག་གིས་ལྷམ་་གཉིས་སྦྲེལ་ཏེ་སྐེ་ལ་གྱོན་ཐོག‘‘ཡ་ཤོག་་ཅེས་ཁོང་དང་མཉམ་དུ་སློབ་ཕྲུག་རྣམས་ཆུའི་ཕ་མཐར་སྒྲོལ་བའི་ལས་ལ་ཞུགས། ངའི་རྐང་པར་གྲང་བའམ་ཚ་བ་ཅི་ཞིག་མི་ཤེས་པའི་ན་ཟུག་གཏོང་བ་མ་ཟད་སྙིང་ལ་གྲི་བཙུགས་པ་ལྟ་བུའི་དམྱལ་བ་གྲང་དམྱལ་གྱི་ཚོར་བ་མྱངས་། རྒན་ལགས་ཀྱིསསློགསལ་སྒྲོན། རང་གིས་རོགས་པ་བྱེད་མི་དགོས། ཆུ་གྲང་མོ་འདི་འདྲ་ཁྱོད་ཀྱིས་བཟོད་ཐུབ་ཀྱི་མ་རེད’་ཅེས་ཁ་ཏ་དང་བཀག་འགོག་བྱས། ངས་ཁོང་གི་སྐད་ཆ་མ་ཐོས་པ་ལྟར་དལ་པོ་175

དལ་པོས་ཆུའི་ནང་འཛུལ་ཏེ་སླར་ཡང་ཕྲུ་གུ་གཉིས་པ་སྒལ་པར་འཁུར་ཏེ་ཆུ་ལ་བརྒལ། དེ་ལྟར་ང་རང་ལ་ཕྲུ་གུ་གསུམ་ལས་མ་ཐོབ་ནའང་ཁོང་ལ་ཕན་ཐོགས་ཕྲན་བུ་བྱུང་བ་དེས་སེམས་པ་དྲོད་སོབ་སོབ་བྱུང་བ་དང་སྦྲགས་སྔར་ན་མེད་པའི་སྤོབས་པ་ཞིག་གིས་ལུས་ཡོངས་ཁྱབ་ཏེ་ཁོ་ཚོ་ལ་མགོ་འཕངས་མཐོན་པོས་ལྟ་ཙམ་བྱས། ཁོང་ཚོས་ང་ལ་བསྟོད་བསྔགས་སམ་ཅི་ཞིག་ཤོད་འདོད་ཀྱང་ཁ་འགུལ་མཁན་མ་བྱུང་བ་ཡང་། ང་དང་ཧ་ལམ་ལོ་མཉམ་ཡིན་པའི་ཁོ་ཚོ་ཡང་ངོ་གནོངས་པ་འདྲ།རྒན་ལགས་ཀྱིས‘‘གསལ་སྒྲོན་རང་གི་གཤིས་ཀ་དེ་ཡིན་ན་’ཞེས་ཁོང་གི་སྟོད་ལ་དམག་མིའི་སྲིང་བལ་བར་འཚང་ཞིག་གྱོན་ཡོད་པ་དེ་ཕུད་དེ་ངའི་རྐང་པ་སྒྲིལ་ཏེ་བཞག ཁོང་རང་མགྱོགས་པོ་ལྷམ་གྱོན་རྗེས་རྐང་པ་ཀྲབ་ཀྲབ་དང་རྐྱོང་ཤད་ཡང་སེ་བྱེད་ཀྱིན་ཕྲུ་གུ་ཚོར‘‘འགུལ་སྐྱོད་གྱིས་དང་དྲོད་ཁུག་གི་རེད་’ཟེར། སློབ་ཕྲུག་ཚོས་ཀྱང་རྒན་ལགས་ཀྱི་ཁ་ལ་ཉན་ཏེ་གད་མོ་དགོད་བཞིན་འགུལ་སྐྱོད་བྱས། སྐབས་དེར་རྒན་ལགས་ཀྱིས་བསྟན་བཤིག་བསླངས་ཏེ‘‘ང་ཚོ་ཞོགས་པའི་ལུས་སྦྱོང་རྩེད་གིན་ཡོད། གཅིག གཉིས། གསུམ། གཅིགགཉིས། གསུམམི’ཞེས་ཤེད་ཀྱིས་རྐང་ལག་གཡུག་གཡུག་བྱས་པས་ཕྲུ་གུ་ཚོས་ཀྱང་ཁོང་དང་མཉམ་དུ་གཅིག གཉིས། གསུམ་ཞེས་ལུང་ཤུར་དེ་དམག་སྡེ་ཆུང་ཆུང་ཞིག་སླེབས་པ་བཞིན་གཡས་གཡོན་གྱི་རི་ལ་བྲག་ཆ་འཁོར་ཏེ་དེ་བས་སྐད་ཆེ་རུ་སོང་།ཡུད་ཙམ་ནས་ཁོང་ངའི་འཁྲིས་སུ་ཡོང་སྟེ‘‘ངའི་དཔུང་རོགས་ཆུང་ཆུང་།ད་ཁྱོད་དྲོད་ཁུག་བྱུང་ངམ། ཁྱོད་ནི་སེམས་བཟང་ལ་རིག་པ་ཡང་སྤྱང་བའི་176

ཁར་གཤིས་ཀ་ཁ་རི་ཁ་ཐུག་ཅིག་ཡོད་པས་གལ་ཏེ་གྲོང་ཁྱེར་ཆེན་མོའི་ནང་སློབ་སྦྱོང་བྱེད་པར་འགྲོ་ཐུབ་ན་རྗེས་མ་ཏན་ཏན་ང་ཚོའི་ལུང་ཤུར་འདིའི་སྤོབས་པ་བྱེད་འོས་པའི་བུ་མོ་ཡག་པོ་ཞིག་ཆགས་ངེས་རེད་་ཟེར་བ་དང་རི་རྩེར་འགྲོ་རྒྱུའི་གྲ་སྒྲིག་བྱས། ཁོང་གིས་བསམ་བློ་ག་རེ་གཏོང་གི་ཡོད་དམ། མཐའ་བཞི་རི་ཡིས་བསྐོར་བ་དང་གྲམ་པ་ཆུང་ཆུང་གིས་ཁེངས་པའི་ཆུ་འགྲམ་དེར་ཁོང་གིས་བསྡུ་གསོག་རྒྱག་གིན་ནམ་མཁའ་སྔོ་ཞིང་དྭངས་པ་དེར་དཀར་ཆ་ནག་ཆ་དོད་པའི་མིག་གཉིས་ཆུ་ཤིག་ཤིག་ངང་བལྟས་རྗེས་ཕྲུ་གུ་ཚོ་ལ་མགྱོགས་པོ་དེ་ནས་འགྲོ་དགོས་པའི་བརྡ་བཏང་། ངས་ཕར་བལྟས་པ་ཙམ་གྱིས་ཁོང་ནི་ང་གྲོང་ཁྱེར་ནང་སློབ་གྲྭར་སྐྱེལ་རྒྱུའི་སྟོང་བསམ་དང་རེ་བས་ཁྱབ་ནས་ཡོད་པ་ནི་ངས་ཤེས། འོན་ཏེ་ང་ནི་ཁོང་གི་དྲོད་འཇམ་ལྡན་པའི་སྲིང་བལ་བར་འཚང་གི་སྟོད་གོས་ནང་ཚ་སོབ་སོབ་ཏུ་གནས་ཏེ་ཕུད་མི་འདོད་པ་དང་མིག་གཉིས་གྲུང་པོས་ཁོང་ལ་ལྟ་བཞིན་སེམས་ནང‘‘གལ་ཏེ་རྒན་ལགས་ངའི་ཨ་མ་ངོ་མ་ཡིན་ན་ཅི་མ་རུང་། གལ་ཏེ་ང་ཚོ་འདིར་ཁོང་དང་མཉམ་དུ་ནམ་ཡང་གཤིབ་རྒྱུ་བྱུང་ན་དགའ་བ་ལ་ཨངམི’སྙམ། སྐབས་དེ་དུས་ང་ཚོ་ནི་རང་ཉིད་ཀྱི་དགེ་རྒན་ལ་ཧ་ཅང་བརྩི་པོ་ཡོད། དེ་ཕལ་ཆེར་ཁོང་གིས་ཡོད་ཚད་སློབ་མའི་ཆེད་དུ་བསམ་བློ་གཏོང་བ་དང་། སེམས་བཟང་བས་མ་ཚད། ང་ཚོའི་འབྱུང་འགྱུར་ལ་མཛེས་སྡུག་ལྡན་པའི་ཕུགས་རེ་བཅངས་ཡོད་པ་ཡིན་ཤས་ཆེ། མ་གཞི་ང་ཚོ་ཚང་མ་ཕྲུ་གུ་ཡིན་ནའང‘‘ཞིམ་མངར་ལྐུགས་པའི་ཁ་དང་བྱམས་སྡང་བྱིས་པའི་སེམས་ནམི’ཞེས་པའི་དཔེ་ལྟར་ང་ཚོས་ཀྱང་ཁོང་གིས་ང་ཚོའི་ཆེད་དུ་དཀའ་བ་སྤྱད་པ་ཤེས་ཏེ་ཐམས་ཅད་ཁོང་གི་ཁ་ལ་ཉན་པ་ཡིན། ང་རང་ད་དུང་བསམ་བློ་འདྲ་མིན་སྣ་177

ཚོགས་འཁོར་ནས་ཡོད་སྐབས‘‘གསལ་སྒྲོན། ཡར་ལོངས་ཤོག ད་འགྲོ་རན་འདུག་’ཟེར་བ་རྣ་བར་ཐོས་སྐབས་ང་རང་གཉིད་ལས་སད་པ་ལྟར་བྱུང་སྟེ་ཧར་གྱིས་ཡར་ལངས། གྲོགས་པོ་ཆུང་ཆུང་ཚོ་ང་གཉིས་དང་རྒྱང་ཐག་རིང་ཙམ་ས་ལ་སླེབས་འདུག་ལ་ཁོ་ཚོའི་དགོད་སྒྲ་དང་ཅ་ཅོ་གསལ་ལ་མ་གསལ་ཞིག་རྣ་ལམ་དུ་ཐོས་ཀྱིན་འདུག ངས་དགོད་ཙམ་བྱས་ཏེ་མགྱོགས་པོ་རྒན་ལགས་ཀྱི་སྟོད་ཐུང་ཁོང་ལ་སྤྲད་པ་དང་སོ་སོའི་ལྟོ་ཕད་སྒལ་པར་འཁྱེར་ཏེ་སློབ་གྲོགས་ཚོའི་རྗེས་དེད་པ་དང་རྒན་ལགས་ཀྱང་ང་ཚོའི་རྗེས་དེད་ནས་ཕེབས། ་ལྔ་པ —དེ་ནི་གངས་ལྷགས་ཧུར་ཧུར་དུ་ལྡང་བཞིན་པའི་དཔྱིད་ཀའི་ཉིན་ཞིག་རེད། དཔྱིད་ལས་འགོ་ཚུགས་པ་དང་ཞིང་ཁར་ས་ལུད་སྐྱེལ་བའི་དུས་ཡིན་པས་སོ་ནམ་པ་ཚོའི་ངོས་ན་བཤད་ན་ལོ་གཅིག་གི་དམག་འཐབ་ཐེངས་དང་པོ་འགོ་ཚུགས་པ་རེད། དེ་ཉིན་རྔམ་ཟིལ་ཆེ་བའི་ཏུད་ཀྲང་གི་ལུས་ལ་སྣམ་བུ་ནག་པོའི་སྟོད་ཐུང་གསར་པ་ཞིག་གྱོན། སྐེད་པར་སྐེད་རགས་ཟིང་སྐྱ་ཞིག་བཅིངས།རྒྱུན་དུ་རྔུལ་ཆུ་ཐོན་པའི་སྟེང་ཐལ་བ་འགོས་ཏེ་དྲེག་པས་ཁེངས་པའི་ངོ་གདོང་དེ་ཡང་བཀྲུས་ཡོད་པས་བཞིན་མདོག་ཀྱང་བཟང་། ཁོང་གིས་དྲང་མོ་རང་མེད་པའི་ལྕང་མ་རིང་པོ་ཞིག་གི་རྩེ་ལ་སྐར་ལྔའི་དར་དམར་ཆུང་ཆུང་ཞིག་བཀལ་ནས་ས་སྟོང་དེར་བཙུགས་འདུག རྒན་ལགས་ཀྱང་དང་ཐོག་ས་འདིར་ཡོང་དུས་དང་འདྲ་བར་སྨད་ལ་དོར་མ་སྔོན་པོ་ཞིག་དང་སྟོད་ལ་སྟོད་ཐུང་སྤྲུག་ལྗང་ཞིག་གྱོན་འདུག་པས་དེ་བས་གཞོན་ཤ་དོད་དུ་སོང་འདུག རེད་ཨང་། དེ་178

ཉིན་ནི་ང་ཚོའི་སློབ་ཁང་གསར་པ་ལས་འགོ་འཛུགས་པའི་བཀྲ་ཤིས་པའི་ཉི་མ་ཞིག་ཡིན་པས་ང་ཚོ་ཕྲུ་གུ་ཚོས་ཀྱང་རང་ལ་ཡོད་པའི་གྱོན་པ་གསར་པ་དེ་ཚོ་གྱོན།སློབ་ཕྲུག་འགའ་རེ་ལ་གྱོན་པ་གསར་པ་སྣེ་གཅིག་མེད་ཀྱང་ཨ་མའི་སྒམ་ནང་དུ་བླུགས་པའི་འོག་འཇུག་ཟིང་སྐྱ་དང་། དམར་པོ། ལྗང་ཁུ་སོགས་ཚོས་གཞི་ཧར་པོ་དེ་ཚོའི་ཕུ་ཐུང་ལྟེབས་བརྩེགས་མང་པོ་བརྒྱབ་སྟེ་གྱོན་ནས་ས་དེར་འཛོམས། ད་དུང་ཏུད་ཀྲང་གིས་ཀུང་ཧྲེའི་གཞོན་ནུ་རྣམས་སློབ་ཁང་གི་རྩིག་རྨང་འདྲུ་བར་སྐོང་བ་དང་ཁོང་ཚོར་ཆང་ཚོས་གསུམ་གྲ་སྒྲིག་བྱས་འདུགཁ་བ་རིམ་གྱིས་བབ་མཚམས་ཆད། གྲང་ལྷགས་ད་དུང་ཧུར་ཧུར་དུ་ལྡང་བཞིན་ཡོད་ནའང་ང་ཚོ་ཚང་མའི་ལུས་སེམས་གཉིས་ཀ་དྲོད་སོབ་སོབ་ཡིན་པས་དེས་ང་ཚོའི་བྱེད་སྒོ་འགོག་པར་མི་ནུས། ཏུད་ཀྲང་རྒྱལ་པོས་རྒན་ལགས་ཀྱི་རྣ་འགྲམ་དུ་སྐད་ཆ་ཁ་ཤས་བཤད་རྗེས་གློ་བསང་ཞིག་བརྒྱབ་ནསཛིཡུལ་མི་ཚོ།སློབ་ཕྲུག་ཚོ། དེ་རིང་ནི་ང་ཚོ་ཕུ་ནུབ་རུ་ཁག་གི་བཀྲ་ཤིས་པའི་ཉི་མ་ཞིག་རེད།ང་ཚོ་མི་རབས་ནས་མི་རབས་བར་ཡིག་རྨོངས་ཁོ་ནའི་ངང་མི་ཚེ་བསྐྱལ་བའི་ལུང་ཁུག་འདིར་ཡང་ཉི་མ་དེ་རིང་ནས་བཟུང་ང་ཚོ་རང་ལ་བདག་པའི་སློབ་གྲྭ་ཞིག་ཡོང་རྒྱུ་རེད། དེ་ནི་ང་རྒྱལ་པོའི་གཟི་བརྗིད་ཙམ་མ་ཟད་ང་རྒྱལ་པོས་ཡུལ་མི་རྣམས་ཀྱི་ཆེད་དུ་བྱ་བ་བཟང་པོ་ཞིག་སྒྲུབ་རྒྱུ་བྱུང་བས་ཧ་ཅང་དགའ་པོ་བྱུང་།མི་ཞིག་ལ་ཤེས་བྱ་མེད་ན་མི་འགྲིག ང་ན་ནིང་རྫོང་ཁག་ལ་ལྟ་སྐོར་ལ་འགྲོ་སྐབས་རྫོང་མང་ཆེ་བའི་རུ་ཁག་སོ་སོར་སློབ་གྲྭ་ཡོད་པ་མ་ཟད་དགེ་རྒན་ཡང་ཡུལ་དེ་གའི་མིས་བྱེད་ཀྱིན་འདུག ངས་ཀྱང་ཁྱོད་ཚོར་རེ་བ་ཞིག་འདོན་རྒྱུ་ཡོད་པ་ནི་ཤེས་བྱ་རིག་གནས་ལ་མཐོང་ཆུང་བྱ་མི་ཉན་པས་ཚང་མས་གཞོགས་179

འདེགས་གང་ལེགས་བྱེད་རོགས། དེ་ལྟར་མ་བྱས་ན་ག་ལ་འགྲིག དཔེར་ན་རྩིས་པ་ཤང་ལ་འགྲོ་བའི་སྐབས་ང་ཚོའི་འདིར་ཏ་ཀྲེར་སློབ་སྦྱོང་བྱེད་པའི་ཚགས་པར་དང་ཡིག་ཆ་ཡང་ཀློག་མཁན་མེད་པར་ལུས་ཀྱིན་འདུག དེའི་སྐབས་ང་ནི་ནུས་པ་མེད་པའི་ཏུད་ཀྲང་ཞིག་ཡིན་སྙམ་ནས་ངའི་སྙིང་ལ་ན་ཟུག་གཏོང་བའི་སྣང་བ་ཡོད་པ་ཁྱོད་ཚོས་ག་ལ་རྟོགས། ད་དུང་ངས་དེ་རིང་གྲོང་ཚོ་ཡོངས་ཀྱི་ཚབ་ཞུས་ཏེ་རྒན་པ་སངས་བུ་ཁྲིད་ལགས་ལ་སྙིང་ཐག་པ་ནས་ཐུག་རྗེ་ཆེ་ཞུ་རྒྱུ་ཡིན། ང་ཚོའི་འདིར་ཆ་རྐྱེན་ཞན་ལ་ས་བབ་སྡུག་པའི་ཁར་མི་དམངས་ཀྱི་བསམ་བློའི་ཆུ་ཚད་དམའ་བས་ཁོང་ལ་དཀའ་ངལ་སྣ་ཚོགས་ཐུག་ཀྱང་ཁོང་གིས་ཁྱད་དུ་བསད་དེ་སློབ་ཁང་དེ་རྒྱག་རྒྱུའི་རེ་བ་བཏོན་པས་མ་ཚད་ས་རྡོ་མང་ཆེ་བ་ཁོང་དང་སློབ་མ་ཚོས་གྲ་སྒྲིག་བྱས་པ་རེད། དེ་དག་ནི ’’རྒན་ལགས་ཀྱིས་ཁོང་ལ་མུ་མཐུད་ཤོད་དུ་མ་བཅུག་པར་སེམས་འགུལ་ཐེབས་པའི་ངང‘‘དེ་དག་གསུང་རིན་མེད། ཏུད་ཀྲང་ལགས། དེ་ནི་དགེ་རྒན་ཞིག་གི་ངོས་ནས་བཤད་ན་བྱེད་འོས་པ་ཞིག་རེད། དེ་ལས་ཁྱེད་ཀྱིས་རྩིག་རྨང་དྲུས་ཏེ་ང་ཚོའི་སློབ་གྲྭ་འདི་དར་རྒྱས་ཡོང་བའི་སྨོན་ལམ་ཞིག་འདེབས་རོགས་གནང’་ཞེས་བཤད།མཚམས་དེར་བུད་མེད་དར་མ་ཞིག་གིས་ཆང་སྣོད་ནང་ནས་ཏུད་ཀྲང་ལ་ཆང་གང་བཀྱག་སྟེ‘‘ཏུད་ཀྲང་ལགས། ཞལ་སྟོང་པ་མ་གནང་བར་སྔོན་ལ་མཆོད་ཆང་གང་གནང་དང’་ཞེས་ཆང་ཕོར་ཁོང་གི་ལག་ཏུ་སྤྲད། ཁོང་གིས་ཕུད་གཏོར་ལན་གསུམ་བྱས་པ་དང་ཁ་ནས་ཅི་ཡང་མ་སྨྲས་ཀྱང་ས་ལ་ཕུད་གཏོར་ལན་གསུམ་བྱས་རྗེས་གསུམ་སྒྲོན་ཞབས་བཏགས་བརྒྱབ། དེ་རྗེས་ཏུད་ཀྲང་གིས་ལག་ཏུ་འཇོར་ཞིག་འཁྱེར་ནས་རྩིག་རྨང་སྔོག་འགོ་ཚུགས་པ་དང་གཞོན་ནུ་180

འཕྲལསྣྲུབ་རུ་ཁག་གིས་འུར་ཐིང་ཐིང་ངང་ཁོང་གི་རྗེས་མཐུད་ནས་རྩིག་རྨང་འདྲུ་འགོ་ཚུགས།ང་ཚོའི་སློབ་གྲྭའི་ལས་འགོ་ཚུགས་པའི་མཛད་སྒོ་དེ་སྟབས་བདེ་པོ་ཞིག་རེད། དར་ཚོན་སྣ་ལྔ་མེད་ལ་རྔ་རྡུང་དར་འཕྱར་མེད། བྲང་ཁར་མེ་ཏོག་བཏགས་པའི་སྐུ་མགྲོན་དང་འགོ་ཁྲིད་ནི་དེ་བས་མེད། ‘‘ལས་ཀ་གླུ་དང་སྡེབ་དང་། ལས་ལ་དཀའ་བ་མི་འདུག་་ ཁ་བ་འབབ་མ་ཐག་པའི་ཉིན་དེར་ང་ཚོའི་ལུང་ཤུར་དེ་ལས་གཞས་ཀྱི་བྲག་ཆ་འཁོར། སློབ་ཁང་རྒྱག་ས་ནི་རུ་ཁག་གི་སྤྱི་ཁང་ལས་རྨིད་བརྒྱ་ཙམ་གྱི་ས་ལ་ས་སྟོང་ཞིག་ཡོད་པ་དེའི་སྟེང་དུ་རེད། ང་ཚོས་ཀྱང་འཚང་ཁ་རྒྱག་གྱིན་ས་སྦྱག་མ་གང་དོ་རེ་དྲུས། ངལ་རྩོལ་མི་དམངས་ནི་དངོས་ནས་དཔའ་ངར་ཆེ་ལ་སྟོབས་ཤུགས་ཀྱིས་གང་བ་རང་རེད་འདུགཞོགས་པ་ཁྱུག་ཙམ་ཞིག་ལ་ངའི་ལུས་པོ་དིམ་པ་ཙམ་གྱི་ས་ཤུར་གཏིང་རིང་པོ་ཞིག་དྲུས་ཟིན།ཁ་བ་འབབ་མཚམས་ཡོངས་སུ་ཆད་པ་མ་ཟད་ཤར་ཕྱོགས་རི་བོའི་སྤོ་ལས་དྲིན་ཆེན་ཉི་མ་འཇབ་ཀྱིན་དལ་བུས་ཐོན་ནས་ས་གཞིར་གཟི་བྱིན་འཕྲོས། ‘‘ཁ་བ་བབ་པས་ཡག་བྱུ་ང་། ཁ་ཤུལ་ཉི་མ་དྲོད་བྱུངམི’ཟེར་བ་བཞིན་དེ་ཉིན་གྱི་ཉི་མ་དེ་ཡང་དེ་བས་དྲོད་འཇམ་ལྡན་པ་ཞིག་འདུགཚ་རྟིང་ཙམ་ལ་ང་ཚོ་ཚང་མ་གད་སྐྱིབས་ཤིག་གི་འོག་ཏུ་ངལ་གསོ་བ་དང་སྐོམ་སེལ་འཐུང་གིན་བསྡད། རྒན་ལགས་དང་གཞོན་ནུ་མ་གཞན་ཞིག་གིས་ལས་ཀ་བྱེད་མཁན་ཚོར་མཆོད་ཆང་ཞུ་བཞིན་འདུག ཉི་མ་དྲོད་ལ་ཁ་ཡང་དྲོས་པས་ཁོང་ཚོས་རྒན་ལགས་ལ‘‘དེ་རིང་ནི་བཀྲ་ཤིས་པའི་ཉིན་མོ་ཡིན་པས་ཁྱེད་181

རང་ཡང་ངེས་པར་དུ་ཆང་འཐུང་དགོས་ཡོད’་ཅེས་ཨུ་ཚུགས་བརྒྱབ། ཏུད་ཀྲང་གི་བཞིན་རས་དམར་མདངས་རྒྱས་འདུག་ཀྱང་ར་བཟི་བ་ག་ལ་ཡིན། ཁོང་གིས‘‘གཞོན་པ་ཚོ། རྒན་ལགས་ལ་ཨུ་ཚུགས་མ་བྱེད། ཁོང་གི་ཆང་གི་ཚོད་དེ་ངས་བཏུང་ཆོག’’ཅེས་ཆང་ཕོར་པ་གང་ཞབས་བཏགས་བརྒྱབ། གཞོན་ནུ་ཀུ་རེར་དགའ་བ་ཚོས‘‘ཏུད་ཀྲང་ལགས། རྒན་ལགས་ལོ་ཆུང་ཁར་མཛེས་མ་ཞིག་ཡིན་ཡང་ཁྱེད་རང་རེ་བ་མ་གནང་། ཁྱེད་རང་ལྟ་བཞག་ང་ཚོས་ཀྱང་རེ་བ་བྱེད་ཀྱི་མེད། དེ་ནི་འཇའ་ཚོན་སྣ་ལྔ་གོས་སུ་རེ་བ་དང་ཁྱད་མེད་་ ‘‘དེ་རང་རེད།དེ་ལས་ཨ་ཅག་ལྷ་མོ་ལ་བྱམས་ཙམ་བྱས་ན་རྒྱུན་ཆང་དེ་ཡང་ཞིམ་པ་ཡོང་མིཞེས་བཤད།ཏུད་ཀྲང་གིས་སྐད་ཆ་དེ་དག་ཐོས་པས་གདོང་པ་ཚ་ལམ་ལམ་བྱས་པ་དང་ཅི་ཤོད་འདི་ཤོད་མེད་པར་དར་ཅིག་ལུས་ནའང་རྣམ་འགྱུར་སྒམ་པོའི་སྒོ་ནས‘‘ཁྱོད་ཚོ་དེ་ལྟར་ཤོད་མི་རུང་། རྒན་ལགས་ཁོང་ཆང་བཏུངས་ནས་ན་སོང་ན་ངས་ཁྱོད་ཚོ་ཐར་པར་མི་གཏོང་ཐག་ཆོད་ཡིན་’ཞེས་བཤད། རྒན་ལགས་ཀྱིས་ཏུད་ཀྲང་ཁ་སྐྱེངས་པོ་བྱུང་བ་ཤེས་པས་ཆང་ཕོར་ཕར་བླངས་ཏེ‘‘ཏུད་ཀྲང་ལགས། རྣམ་ཀུན་ང་ཆང་མི་འཐུང་ནའང་དེ་རིང་དངོས་འབྲེལ་བཀྲ་ཤིས་པའི་ཉི་མ་ཡིན་པས་རྟེན་འབྲེལ་གྱི་ཆེད་དུ མི་ཞེས་མིག་བཙུཡོནས་ཞབས་བཏགས་བརྒྱབ། དེ་ནས་སློབ་ཁང་རྒྱག་སའི་ཕྱོགས་ལ་བལྟས་ཏེ‘‘ད་ནས་བཟུང་ང་ཚོ་ཞིམ་ཚང་སྤོ་སྤོ་བྱེད་མི་དགོས་པར་རང་ལ་བདག་པའི་ཁང་པ་ཞིག་ཡོད་པས་དེ་ནི་དངོས་གནས་བཀྲ་ཤིས་པའི་དོན་ཆེན་ཞིག་རེད་་ཅེས་སློབ་ཁང་རྒྱག་སའི་ཕྱོགས་སུ་དལ་པོས་ཕྱིན། ང་ཚོ་ཡང་ཁོང་གི་རྗེས་ལ་ཕྱིན། ཏུད་ཀྲང་182

གིས་དེ་ཉིན་ཉིན་ཕྱེད་ངལ་གསོ་བཞག་པ་དང་ཉིན་གཉིས་པ་ནས་དམག་འཐབ་བྱས་ཏེ་ཉིན་བཅུའི་ནང་གླེབ་ཁང་རྒྱབ་ཚར་བ་བྱེད་དགོས་པའི་བཀའ་བཏང་།ཕྱི་ཉིན་དེ་ནས་བཟུང་འགའ་ཞིག་གིས་རྡོ་བཟོ་བ་དང་། འགའ་ཞིག་གིས་ཤིང་བཟོ་བ། འགའ་ཞིག་གིས་རྩིག་པ་རྒྱག་པ་སོགས་ཚ་ཚ་འུར་འུར་གྱིས་ངལ་རྩོལ་བྱས་པ་དང་ང་ཚོས་ཀྱང་རྒྱབ་ཏུ་ཆུ་ཟོམ་ཆུང་ཆུང་རེ་འཁྱེར་ཏེ་འདག་ཆུ་ལེན་རྒྱུའི་ལས་ཀ་བྱས། རྒན་ལགས་ཀྱིས་ཁོང་ལ་ཇ་དམ་པཱ་པང་གཅིག་རང་ཡོད་པ་དེའི་ནང་ཆུ་འཁོལ་མ་འཁྱེར་བ་དང་གུ་གུ་ཤའི་མོག་ཆེན་པོ་ཞིག་ཡོད་པ་དེའི་ནང་བླུགས་ནས་ངལ་གསོའི་སྐབས་ང་ཚོར་སྟེར་གྱི་ཡོད།ང་ཚོའི་སློབ་ཁང་དེ་ནི་ས་རྡོ་དང་ཤིང་ཆ་ལས་གྲུབ་པ་དང་ཀ་བ་བཞི་ལྡན་ཞིག་ཡིན་ཞིང་། གྱང་གི་ཞལ་བ་སྙོམས་པོ་མིན་པར་འབར་འབུར་ལག་རིས་ཀྱིས་ཁེངས་ཡོད། ད་དུང་སྒེའུ་ཁུང་ལའང་ཤེལ་ཕྲ་མེད་པར་པང་ལེབ་ལས་གྲུབ་པ་ཞིག་ཡིན་མོད། འོན་ཀྱང་དེ་ནི་ང་ཚོ་རང་ལ་བདག་པའི་སློབ་ཁང་ཡིན་པས་ང་ཚོ་ཚང་མ་མི་དགའ་ཅི་ལ་སྲིད། དེ་སྔའི་ཤིང་གི་ནག་པང་དེ་ད་ལྟ་ང་ཚོ་གཤམ་དུ་རྩིས་གཞི་བརྩི་བའི་སྐབས་བེད་སྤྱོད་ཀྱི་ཡོད་པ་དང་སློབ་ཁང་གི་ཤར་ནུབ་གྱང་ལྡེབས་ལ་ནག་པང་རེ་བཟོས་ཡོད་པས་ཤར་གྱི་ནག་པང་ལ་རྒན་ལགས་ཀྱིས་བོད་ཡིག་ཚིག་གྲུབ་བཟོས་ཏེ་ང་ཚོ་ཤེས་ཚད་ཅུང་མགྱོགས་པའི་ཕྲུ་གུ་ཚོ་ལ་སློབ་ཁྲིད་གནང་བ་དང་ནུབ་ཀྱི་ནག་པང་ལ་ཀ་དཔེ་དང་ཨང་ཀི་བྲིས་ཏེ་ཤེས་ཚད་ཅུང་འགོར་བའི་སློབ་ཕྲུག་ཚོར་སྦྱོང་དུ་འཇུག་གི་ཡོད།དུས་ཀྱི་འཁོར་ལོ་ཡང་མུ་མཐུད་མདུན་དུ་སྐྱོད་ནས་ང་ཚོ་ཡང་ཡི་གེ་ཀློག་ཤེས་པས་མ་ཟད་ཚགས་པར་ཡང་ཀློག་ཤེས་ཀྱི་ཡོད། ད་དུང་རྒྱ་སྐད་ཐར་ཐོར་183

7རེ་ཤེས་པ་དང་རྒྱ་ཡིག་ཕྲན་བུ་འབྲི་ཀློག་ཐུབ་པས་རི་སྟེང་ལ་ཡོད་པའི་དཀར་གོང་ལས་གྲུབ་པའི་ཡི་གེའི་ཁྲོད་ནསརྐི དངསྩཕོ ‘ཁུ ལྟ་བུ་ཀློག་ཤེས་པ་དང་དོན་ཡང་རྟོགས་ཀྱི་ཡོད།སློབ་སྦྱོང་གི་ཐོག་ལའང་ང་རྒན་ལགས་ཀྱི་དཔུང་རོགས་གལ་ཆེན་ཞིག་ཏུ་གྱུར། རྒན་ལགས་ཀྱིས་ང་དང་ཕྲུ་གུ་ཀློག་བཟང་བ་བཞི་ཞོགས་པ་རང་རང་གི་ཐོག་ཁའི་སྟེང་ནས་ཚགས་པར་ཀློག་ཏུ་འཇུག་གི་ཡོད་པས་ཆུ་ལེན་པར་འགྲོ་མཁན་དང་ཞོགས་པ་ལས་ཀ་ཙག་ཙིག་བྱེད་མཁན་ཚོས་ཚགས་པར་ནང་གི་མིང་ཚིག་འགའ་དང་གནད་དོན་འགའ་ཉིན་མོ་ལས་ཀའི་ས་ལའང་གླེང་གཞིར་གྱུར།སྐབས་དེ་དུས་ད་ལྟ་ལྟ་བུ་ཆ་འཕྲིན་གྱི་དུས་ཤིག་མིན་ལ་གསར་འགྱུར་བརྒྱུད་བསྒྲགས་བྱེད་པའི་ལག་ཆའང་བརྙན་འཕྲིན་དང་རླུང་འཕྲིན་མེད་པར་རུ་ཁག་གི་རྒྱང་བསྒྲགས་དེ་རང་རེད། དེ་ཡང་གློག་སྨན་ལ་བརྟེན་དགོས་པས་ཉིན་གཅིག་ལ་ཞོགས་པ་ཐེངས་གཅིག་དང་དང་ཉིན་དགུང་ཐེངས་གཅིག་བཏང་ནའང་གློག་རྫས་གཟན་པོ་ཡོད་པས་སྐབས་རེ་གློག་རྫས་ཉི་མར་བསྲོ་བ་དང་སྐབས་རེ་གློག་རྫས་ཆུ་ལ་ཚབ་བརྒྱབ་སྟེ་བཙོས་ཏེ་ཉིན་ཤས་ཐུབ་པ་བྱེད་ཀྱི་ཡོད།ང་ཚོའི་ཚགས་པར་དེ་གཟའ་འཁོར་རེར་ཐེངས་རེ་འབྱོར་བ་ཞིག་ཡིན་ནའང་ཉིན་ལྟར་ཡང་སྐོར་བསྐྱར་སྐོར་གྱིས་ཀློག་གི་ཡོད་པས‘‘དར་རྒྱས་སློབ་ཆུང་གི་རྒྱང་བསྒྲགས’་ཞེས་འབོད་པ་དང་དུས་ཚོད་འགྲོ་བ་དང་བསྟུན་ནས་ཡུལ་མི་ཚོས་ཀྱང་ཉན་འདོད་བྱེད་པའི་ལེ་ཚན་ཞིག་ལ་གྱུར།སྔོན་ཆད་ཡི་གེ་ཤེས་པ་ཧ་ཅང་དཀོན་པའི་ལུང་ཁུག་དེའི་ནང་ཚགས་པར་ཀློག་ཤེས་པའི་ཕྲུ་གུ་མང་པོ་ཞིག་ཐོན་སྐབས་ཡུལ་མི་ཚོས་ཀྱང་ཕྲུ་གུ་སློབ་གྲྭར་184

གཏོང་རྒྱུར་ངོ་རྒོལ་བྱེད་མཁན་མེད་པ་དང་ཁྱིམ་བདག་སེམས་བཟང་འགའ་རེས་ད་དུང་རྒན་ལགས་ལ་ཕྱུར་བ་དང་མར་ཀྲོག་ཆུང་ཆུང་རེ་སྐྱེལ་བ་དང་ཚང་མས་རྒན་བུ་ཁྲིད་ལགས་ཞེས་བརྩི་བཀུར་བྱེད་ཀྱི་ཡོད།དེ་ལྟར་ལོ་གཅིག་ངང་གིས་འདས། ཁོང་གི་སློབ་ཕུག་ཡང་སྔར་ལྟར་མིན་པར་སུམ་ཅུ་སོ་གཉིས་ཟིན་པ་དང་འཛིན་གྲྭ་ཡང་ཕྲུ་གུའི་ལོ་ཚད་དང་བསྟུན་ནས་ཆེ་ཆུང་གཉིས་སུ་དབྱེ་ཡོད། ང་ནི་ཤེས་བྱ་ཡོན་ཏན་དང་ལས་འཕྲོ་ཡོད་པ་ཞིག་ཡིན་ཞེས་བཤད་ཆོག ཡི་གེ་འབྲི་ཀློག་ཤེས་པ་ནས་བཟུང་ངས་རྟག་པར་ཚགས་པར་དང་མའོ་ཀྲུའུ་ཞིའི་གསུང་བཏུས་ལག་ཏུ་ཐེབས་ཚད་ཀློག་པ་དང་ཁྱིམ་དུ་ཤོག་འཛར་འབྱོར་རིམ་བཞིན་རྒྱབ་མདུན་གང་སར་བྲིས་པས་རྗེས་སུ་དེ་གོམས་གཤིས་ལ་གྱུར། ་ཉིན་ཞིག་བོང་དཔོན་ལྷག་པས་སློབ་ཁང་གི་སྒོ་ནས་བརྙང་ཙམ་སྐུམ་ཙམ་བྱེད་བཞིན་འདུག ཚུལ་དེར་བལྟས་ན་ཁོ་ལ་ཤོད་མི་བདེ་བའི་དོན་དག་ཅིག་ཡོད་བཟོ་འདུག རྒན་ལགས་ཀྱིས་ཕྲུ་གུ་ཆུང་བ་ཚོར་ཨང་རྩིས་སྦྱོང་གཞི་བཀོད་སྒྲིག་བྱས་པ་དང་རྒན་པ་ཚོར་རྒྱ་ཡིག་གི་སྒྲ་སྐྱོར་འཁྲིད་བཞིན་ཡོད། རྒན་ལགས་ཀྱིས་ཁོ་མཐོང་འཕྲལ་ལག་ནང་གི་སློབ་དེབ་བཞག་ནས་ལམ་སེང་ཕྱིར་བུད། ངའི་བསམ་པར་དོན་དག་ཅིག་མེད་པར་ཁོ་འདིར་ཡོང་མི་སྲིད་བསམ་སྟེ་དོགས་མི་བདེ་བ་ཞིག་བྱུང་། ཡུད་ཙམ་སོང་རྗེས་རྒན་ལགས་ཀྱིས་ང་ཕྱི་ལ་སྐད་བཏང་། སྐབས་དེར་ཁོང་གི་གདོང་གཤིས་ཀྱང་ཡག་པོ་མི་འདུག ངས་ཅི་ཡང་ཤོད་མ་ཤེས་པར་རྒན་ལགས་ཀྱི་བཞིན་ལ་བལྟས་ནས་སྡོད་སྐབས་རྒན་ལགས་ཀྱིས‘‘གསལ་སྒྲོན། ང་ཆུས་ལ་ཅིག་འགྲོ་དགོས་ཀྱི་འདུག’་185

ཛིཟླ་མཇུག་སླེབས་ཚར་བ་རེད་དམ་་ངས་དེ་ལྟར་དྲིས།ཛིམ་རེད། ང་དང་སློབ་གྲྭ་ཐོན་མཉམ་ཡིན་པའི་གྲོགས་མོ་ཞིག་གིས་ཡིན་ཅིག་ཡོང་དགོས་ཟེར་ལན་བསྐུར་འདུག དོན་དག་ཅིག་ཡོད་བཟོ་འདུག ང་དལྟ་རང་དགོངས་པ་ཞུས་ཏེ་འགྲོ་གི་ཡིན། ལྟོས་དང་། འདིར་ས་སྨྱུག་སྒམ་གང་དང་ཕྱེད་ཀ་ཡོད། ས་སྤྲུག་ལ་ཁྱོད་རང་གིས་བདག་པོ་རྒྱག་པ་ལས་ཕྲུ་གུ་གཞན་ལ་མ་སྤྲོད། ཉིན་གཅིག་གཉིས་རིང་ཁྱོད་ཀྱིས་ངའི་ཚབ་བྱས་ཏེ་སློབ་ཚན་ཚུགས་པ་ལས་སློབ་མཚམས་འཇོག་མི་ཉན’་ཞེས་རྒྱབ་ཤ་སེར་པོ་བརྒྱབ་པའི་སློབ་དེབ་གཉིས་ངའི་ལག་ཏུ་སྤྲད། ཁོང་གི་གྲུང་ཤ་དོད་པའི་འདྲེན་བྱེད་གཉིས་ཀྱིས་བདག་ལ་ནན་གྱིས་གཟིགས་སྟངས་ལ་བལྟས་ན‘‘རེ་བ་ཚང་མ་ཁྱོད་ལ་བཅོལ་ཡོདམི་ཅེས་ཤོད་པ་ལྟར་སྣང་། དེ་ནས་ཁོང་གིས་སློབ་ཕྲུག་ཚོར‘‘ང་དོན་དག་གལ་ཆེན་ཞིག་ཡོད་པས་ཆུས་ལ་འགྲོ་དགོས་ཀྱི་འདུག ཉིན་གཉིས་ལས་མི་འགོར་བས་དེའི་རིང་ཚང་མས་གསལ་སྒྲོན་གྱི་ཁ་ལ་ཉན་ཏེ་སློབ་སྦྱོར་ཧུར་ཐག་གྱིས་ཤིག རྒན་ལགས་ཀྱིས་ཆུས་ནས་རྔན་པ་འཁྱེར་ཡོང་ཆོག’་ཅེས་སྐུལ་ལྕག་བཏང་བ་དང་དེ་ནས་སྤྱི་ཁང་ངོས་སུ་ཏུད་ཀྲང་ལ་དགོངས་པ་ཞུ་བར་ཐོན།སྐབས་དེར་ཁོང་ལོ་བཅུ་དགུ་ལ་སླེབས་ཡོད་པ་དང་ང་ཡང་ལོ་བཅུ་བཞིར་སླེབས་ཡོད།ཁོར་ཡུག་ཞན་ལ་འཚོ་བ་ཞན་པའི་ཕྲུ་གུ་གོ་དོན་ལོན་སྔ་བ་ཡོད་པ་ནི་དངོས་འབྲེལ་རེད་འདུག རྒན་ལགས་མེད་པས་ང་རང་དགེ་རྒན་ལ་གྱུར་པས་ངསང་ཚོའི་འཛིན་གྲྭའི་ནང་གི་སློབ་སྦྱོང་ཡག་པོ་དེ་ཙམ་མེད་ཀྱང་དབང་ཆེ་ཤོས་ཡིན་པའི་རྡོ་རྗེ་འཛིན་གྲྭ་ཆུང་བའི་དགེ་གཞོན་ལ་བསྐོས་པ་དང་ངས་འཛིན་186

གྲྭ་ཆེ་བའི་འགན་འཁུར། སྐབས་དེ་དུས་ཀྱི་རྡོ་རྗེ་ནི་ད་ལྟ་བསམ་བློ་གཏོང་དུས་དགོད་བྲོ་པོ་ཞིག་ཡོད། སྟོད་སྨད་གཉིས་ཀར་ར་ལྤགས་ལས་བཟོས་པའི་སློག་པ་ཆ་ཚང་ཞིག་གྱོན་པ་དང་དེའི་སྟེང་སྐེད་རགས་ཆབ་ཙེ་སྒྱུག་ལྗང་ཞིག་བཅིངས།རྐང་པར་འགྱིག་འཇུར་གྱོན་ཡོད་པ་དེར་ལྷན་པ་ནག་པོ་ཞིག་བརྒྱབ་ཡོད་པ་དང་སྐུད་པ་དཀར་པོས་ཧོབ་ཚེམ་བརྒྱབ་ཡོད་པས་བསམ་པ་ཙམ་གྱིས་དགོད་བྲོ་དགོས་པ་ཞིག་རེད། ལྷག་པར་དུ་ཁོ་འཚུབ་པ་ལ་སྐད་གྲགས་ཡོད་པས་མི་གཞན་གྱིས‘‘བདུད་་ཅེས་འབོད་པར་བྱེད་ཅིང་། དགུན་ཁ་སློབ་ཚན་འཚོགས་སྐབས་ཁོས་སྐོག་ཏུ་སློབ་ཁང་ནས་ཐོན་ཏེ་སྒེའུ་ཁུང་གི་ཕྱི་ནས་སློབ་གྲོགས་གཞན་ལ་ཤུ་བརྡ་བཏང་སྟེ་ཕྲུ་གུ་ཁ་ཤས་དང་མཉམ་དུ་འཁྱགས་ཤུད་གློད་པར་འགྲོ་བ་མ་ཟད། ད་དུང་རུ་ཁག་གི་གཟན་ཁང་ཆེན་པོ་ཞིག་ཡོད་པ་དེའི་རྩིག་པའི་སྟེང་ནས་ཁོ་རང་སྔོན་ལ་མཆོང་ཐོག་ཕྲུ་གུ་གཞན་ཚོ་ཡང་མཆོང་དུ་འཇུག གལ་སྲིད་ཕྲུ་གུ་གཞན་གྱིས་མཆོང་མ་ཕོད་ཚེ་ཁོས‘‘འདི་ནས་མཆོང་ཐུབ་ན་ཕོ་ཁྱོ་གའི་རྟགས་རེད། གལ་སྲིད་འདི་ནས་ཀྱང་མཆོང་མ་ཐུབ་ན་དཔའ་བློ་ཁོག་གང་ཡང་མེད་པའི་བུ་མོ་དང་ཁྱད་ཅི་ཡོད་་ཅེས་སྐུལ་སློང་བྱེད་པས་ཕྲུ་གུ་གཞན་དག་ཚོ་ཡང་གཅིག་རྗེས་གཉིས་མཐུད་ཀྱིས་མཆོང་བར་བྱེད། དེའི་རྐྱེན་གྱིས་ཕྲུ་གུ་གཅིགགི་དཔྲལ་བ་རྡོལ་བ་དང་ཕྲུ་གུ་གཞན་ཞིག་གི་རྐང་པ་ཆག་པའི་གནས་ཚུལ་ཐོན་པས་རྒན་ལགས་ངུ་ཐེངས་གཉིས་པ་བཟོ་མཁན་ཁོ་རེད།ཁོའི་ཆབ་ཙེའི་སྐོར་བཤད་ན་དེའི་དོན་ལ་ཁོའི་ཁྱིམ་གྱི་ཟླ་བ་གཅིག་གི་ཇ་རིན་ཆད་དེ་ཇ་རོ་སྐམ་པོ་ལྡིར་ནས་འཐུང་དགོས་བྱུང་། དེ་ཡང་སྐོར་སྐྱོད་ཚོང་པ་ང་ཚོའི་གྲོང་ཚོར་ཡོང་བའི་ཉིན་ཞིག་རེད། དེ་ཉིན་ཚོང་པས་ཆབ་ཙེ་སྨྱུག་187

ལྗང་(ང་ཚོས་ཁ་རྒྱུན་ལ་དམག་མིའི་ཆབ་ཙེ་ཟེར)བཅུ་གྲངས་ཤིག་ཁྱེར་ཡོད་པ་དང་ཉོ་མཁན་མང་པོ་ཡོད་པས་ཁྱིམ་དུད་དེ་དག་རྒྱན་བརྒྱབ་སྟེ་ཉོ་རྒྱུ་བྱས།འོན་ཏེ་ཁོའི་ཨ་མས་སྒོར་ཟུར་བདུན་ལ་ཁ་སྣོན་བརྒྱབ་སྟེ་ཇ་གཅིག་ཉོས་ན་ཡག་གི་རེད་ཅེས་ཉོ་རྩིས་མ་བྱས། རྡོ་རྗེས་སྐེད་རགས་དེ་མཐོང་བ་ཙམ་གྱིས་སེམས་ཤོར་བ་དང་དེ་དུས་དར་བཟོ་བྱེད་སྒང་ཡིན་པས་ངེས་པར་ཉོ་དགོས་ཡོད་ཅེས་ཨུ་ཚུགས་བརྒྱབ། ཁོའི་ཨ་མའི་དངུལ་ཁུག་ནང་ག་རེ་ཟེར་ནའང་དྲེག་པས་ནག་པོར་གྱུར་བའི་སྒོར་ཟུར་བཅུ་གཉིས་རང་ལས་མེད་པས་གལ་ཏེ་ཆབ་ཙེ་ལ་སྒོར་ཟུར་བདུན་སྤྲད་ན་ཟླ་བ་འདིའི་ཇ་ཉོ་བྱེད་མེད་པས་ཨ་མས་ཁ་ཏ་ཡང་ཡང་བྱས་ཀྱང་རྡོ་རྗེས་ཆབ་ཙེ་ལག་པར་བཟུང་ནས་མ་གློད་པར‘‘ཨ་མ་སྐུ་མཁྱེན། ད་རེས་ཡིན་གཅིག་ཉོ་རོགས། རྗེས་སུ་ང་རང་ཆེན་པོ་ཆགས་རྗེས་མེ་ཤིང་བཀོག་ནས་བཙོང་སྟེ་ཨ་མའི་དངུལ་གྱི་སྐྱིན་པ་འཇལ་ཆོག་་ཅེས་བཤད། ཨ་མས་སྔར་བཞིན་ཉོ་རྩིས་མེད་པས་ཁོས་སླར་ཡང‘‘ཨ་མ་སྐུ་མཁྱེན། ད་རེས་ཆབ་ཙེ་འདི་ཉོས་ན་རྗེས་སུ་ཨ་མ་རང་ལ་ཁོང་ཁྲོ་བསླངས་མི་ཡོང་ལ་རྒན་ལགས་ལའང་ཁོང་ཁྲོ་བསླང་མི་ཡོང་’་ཞེས་ཁས་ལེན་བྱས། ཨ་མར་ཐབས་ཤེས་མེད་པར‘‘ཁྱོད་ཀྱིས་རྒན་ལགས་ལ་ཁོང་ཁྲོ་མི་སློང་བ་དང་ཕྲུ་གུ་གཞན་ལ་ངན་པ་མ་བྱས་ན་ཨ་མར་ཁོང་ཁྲོ་མ་བསླང་པ་དང་ཁྱད་མེད་པས་ཟླ་བ་གཅིག་རིང་ཆུ་འཁོལ་ལ་ཚྭ་བརྒྱབ་སྟེ་འཐུང་དགོས་བྱུང་ནའང་ཉོ་རྒྱུ་རེདམི་ཅེས་དྲེག་པས་འཚོས་པའི་སྒོར་ཟུར་དེ་དག་མཛུབ་མོར་མཆིལ་མ་བསྐུས་ཏེ་རྩིས་བརྒྱབ་ཐོག་སྔར་བཞིན་སྒོར་ཟུར་ལྔ་ལས་ལྷག་གི་མེད་ནའང་སྒོར་ཟུར་བདུན་པོ་དེ་པང་གདན་ལ་ཕུར་ཙམ་དང་བྲང་ཁ་ལ་ཕུར་ཏྲེམ་བྱས་ཏེ་ཚོང་པར་སྤྲད། དེ་སྔོན་ཁོས་ཕྲུ་གུ་ལ་གནོད་188

སྐྱེལ་རྒྱུར་དགའ་བ་དང་རྒན་ལགས་ལ་ཁོང་ཁྲོ་སློང་མཁན་ཞིག་ཡིན་ནའང་དེ་ནས་བཟུང་ཁོས་སོ་སོའི་བྱེད་སྟངས་ལ་འགྱུར་ལྡོག་མངོན་གསལ་བཏང་བ་དང་སྐེད་རགས་དེ་ཡང་ཁོའི་ལུས་དང་འབྲལ་མེད་ཀྱི་རྒྱུ་ནོར་ཞིག་ལ་གྱུར། ་རྒན་ལགས་མེད་པས་ངས་ནག་པང་སྟེང་དུ་ཡི་གེ་བཤུ་བ་དང་ཀློག་སྟངས་སློབ་སྐབས་རྡོ་རྗེས་རྒྱབ་ལག་བཅས་ཏེ་ཕྲུ་གུ་ཚོའི་ཁྲོད་དུ་ཕར་ཚུར་སྐོར་བ་རྒྱག་གི་ཡོད་པས་ཕྲུ་གུ་ཆུང་བ་ཚོ་ནི་ཁོ་ལ་ཞེད་ནས་ཁ་ཁུ་སིམ་མེར་ཡི་གེ་འབྲི་བ་དང་ཡང་ཕྲུ་གུ་ཚོས་སྦྱོང་དེབ་ཁོ་ལ་སྟོན་སྐབས་ཁོས་འགྲིག་མིན་ལ་དེ་ཙམ་དོ་སྣང་མི་བྱེད་པར‘‘ཁྱོད་ཀྱི་ཡིག་གཟུགས་ཡག་པོ་བྱུང་མི་འདུག་པས་ཡང་བསྐྱར་བྲིས་ཤོག’་ ‘‘ཁྱོད་ཀྱིས་ཡག་པོ་བྲིས་འདུག་པས་ངལ་གསོ་སྐར་མ་ལྔ་གྱིསརི’ ‘‘ཁྱོད་ཀྱི་སྦྱོང་གཞི་གྲལ་འགྲིག་པོ་བྱུང་མི་འདུག ཡང་བསྐྱར་བྲིས་ཤིག’་ཅེས་རྣམ་ཀུན་རྒན་ལགས་ཡོད་སྐབས་ཀྱི་ངའི་ཚབ་བྱས།ངས་ཀྱང་རྒན་ལགས་ཀྱི་བཀའ་མངགས་བཞིན་ཁོང་ཚོར་བསླབ་ཟིན་པའི་མའོ་ཀྲུའུ་ཞིའི་གསུང་བཏུས་དང་། རྒྱ་ཡིག་སྒྲ་སྦྱོར། སྡོམ་འཐེན་བསྒྱུར་བགོས་སོགས་སློབ་ཚན་བསྐྱར་སྦྱོང་བྱེད་དུ་བཅུག འོན་ཀྱང་ངའི་སེམས་ནང་འདི་ལྟར་ཡུན་རིང་ཁུངས་འཁྱོལ་ཐབས་མེད་པའི་སེམས་ཁྲལ་ཞིག་གིས་ཡོངས་སུ་ཁྱབ་པས་རྒན་ལགས་མ་ཕེབས་ན་ཇི་ལྟར་བྱེད་དགོས་བསམ། ངས་ཉིན་རེ་རེ་བཞིན་ལོ་ལས་རིང་བའི་ཚོར་སྣང་མྱོང་བཞིན་བསྐྱལ། ཉིན་གཉིས་སོང་ཡང་ཁོང་ཕེབས་མཁན་མེད་པ་དང་ང་ཚོ་སློབ་གསེང་དུ་ཐག་རིང་དུ་འཐེན་པའི་རྐང་ལམ་ཕྲ་མོ་དེའི་སྟེང་དུ་འདྲེན་བྱེད་ཆ་མང་པོས་རེ་བ་ཆེན་པོས་བལྟས་ནའང་ཁོང་གི་གྲིབ་མ་ཙམ་མ་མཐོང་། ཉིན་གཉིས་པའི་ཕྱི་དྲོ་ཏུད་ཀྲང་རྒྱལ་པོ་ཡང་189

བྲག་སྐྱའི་སྟེང་འཛེགས་ནས་རྒྱང་དུ་བསྲིངས་པའི་ལམ་བུར་བལྟ་སྟངས་ལ་བལྟས་ན་ཁོང་གིས་ཀྱང་དངངས་འཚབ་ཆེན་པོས་རྒན་ལགས་ལ་སྒུག་བཞིན་ཡོད་པ་འདྲ། ་ཉིན་གསུམ་པའི་ཞོགས་པ་ཏུད་ཀྲང་རྒྱལ་པོ་ཡང་སྔ་པོ་ནས་སློབ་ཁང་ནང་ཡོང་སྟེ་སློབ་ཕྲུག་ཆ་ཚང་སླེབས་ཡོད་མེད་ཞིབ་བཤེར་བྱས་པ་དང་སློབ་ཕྲུག་ཚོའི་རྒྱབ་ཏུ་ལངས་ནས་ང་གཉིས་ཀྱིས་སློབ་ཚན་ཇི་ལྟར་ཁྲིད་མིན་དང་དོ་དམ་བྱེད་སྟངས་ལ་དོ་སྣང་བྱས། སྐབས་དེར་ཁོང་གི་ཡིད་ལ་ཅི་ཞིག་དྲན་གྱིན་ཡོད་མིན་ང་ཚོས་མི་རྟོགས་ཀྱང་ཁོང་གི་བཞིན་ལ་བལྟས་པ་ཙམ་གྱིས་དོན་གལ་ཆེན་ཞིག་མནོ་བསམ་གཏོང་བཞིན་ཡོད་བཟོ་མཆིས། དངོས་འབྲེལ་དེ་ལྟར་རེད་འདུགསློབ་གསེང་གི་དུས་ཚོད་ནང་ཁོང་གིས་ང་དང་རྡོ་རྗེ་ཁོང་གི་འཁྲིས་སུ་སྐད་བཏང་ནས་མགོ་བོར་བྱུག་བྱུག་བྱེད་བཞིན‘‘ཕྲུ་གུ་གཉིས་རིག་པ་ལྕགས་སྐུད་བཞིན་དུ་སྒྲིམ་ཤོག་ཨང། ད་ལྟ་རྒན་ལགས་ཁོང་བཞུགས་པའི་གོ་སྐབས་དང་བསྟུན་ནས་སློབ་སྦྱོང་ཧུར་ཐག་མ་བྱས་ན་ཁོང་ནི་ཇི་ལྟར་ནའང་ང་ཚོ་ལུང་ཆུང་འདིར་བདག་པ་ཞིག་མིན་པས་ཉིན་ཞིག་ཐོན་སོང་ན་ང་ཚོའི་ལུང་ཁུག་ལ་དགེ་རྒན་བྱེད་པར་ཡོང་འདོད་མཁན་སུ་ཡོད། དེ་རིང་ངས་ཁྱོད་གཉིས་མཐོང་དུས་ང་ཚོ་ཕུ་ནུབ་རང་གི་མིས་དགེ་རྒན་བྱེད་ཐུབ་པ་ཞིག་དགོས་པ་ཆེན་པོ་ཡོད་པ་མཐོང་བྱུང་ལ་རེ་བ་ཞིག་ཀྱང་མཐོང་བྱུང་། ན་ནིང་ང་ཏ་ཀྲེར་ལྟ་སྐོར་ལ་འགྲོ་སྐབས་རྒྱ་སྐད་ལྟ་བཞག་བོད་ཡིག་ཀྱང་མི་ཤེས་པས་ཡི་གེའི་དགོས་པ་ཆེན་པོ་ཡོད་པ་དེ་བས་གསལ་པོ་ཤེས་བྱུང་། དུས་དེ་ནས་བཟུང་ང་ཚོའི་ལུང་ཁུག་འདིར་སློབ་གྲྭ་ཞིག་མེད་ན་མི་འགྲིག་པ་དང་སོ་སོའི་དགེ་རྒན་མེད་ན་མི་འགྲིག་190

པ་དེ་མཐོང་བས་རྫོང་ལ་རེ་བ་མཐའ་གཅིག་ཏུཏྭས་པས་རྒན་ལགས་ཁོང་གདན་འདྲེན་ཞུས་ཐུབ་པ་རེད། འོན་ཀྱང་ཁོང་ང་ཚོའི་ས་འདིར་བདག་པ་ཞིག་མིན་པས་ང་ཚོ་ས་སྐྱེས་རྡོ་སྐྱེས་ཀྱི་མི་ཞིག་འཚར་ལོངས་བྱ་རྒྱུ་དེ་བས་གལ་ཆེ། དེ་རིང་ངས་འདི་ལྟར་བཤད་ཀྱང་ཁྱོད་གཉིས་ཀ་ཆུང་བས་མི་ཤེས། རྗེས་སུ་ཤེས་ཀྱི་རེདརིམིཅེས་བཤད། འོན་ཀྱང་ངས་ཁོང་གི་སྐད་ཆའི་གོ་དོན་ཡོངས་སུ་ལོན་པའི་སྣང་བ་བྱུང་བས་ངས་མགོ་བོ་ལྕོག་ལྕོག་གིས་དོན་རྟོགས་པའི་བཟོ་བསྟན། ལྷག་པར་དུ་དེ་སྔོན་ཁོང་ནི་གཏུམ་དྲག་ཆེ་བའི་མི་ཞིག་ལ་ངོས་བཟུང་ནས་སྐྲག་སྣང་དང་འཁོན་འཛིན་ཟུང་འབྲེལ་བྱེད་ཀྱི་ཡོད་ཀྱང་ད་ལྟ་སྐད་ཅིག་ཙམ་གྱི་དུས་ཚོད་དེའི་ནང་ཁོང་ལ་འཛིན་པའི་ངའི་ལྟ་སྟངས་རྦད་དེ་འགྱུར་སོང་།དེ་ཉིན་ཕྱི་དྲོའི་སློབ་ཚན་གྲོལ་རྗེས་ང་ཚོ་སློབ་ཕྲུག་ཚང་མ་སོ་སོའི་ཁྱིམ་དུ་མ་ལོག་པར་བྲག་སྐྱའི་སྟེང་འཛེགས་ནས་རྒན་ལགས་ཨེ་ཡོང་བལྟ་གིན་བསྡད།་རྒན་ལགས་ཁོང་ག་དུས་ཕེབས་མིན་ང་ཚོ་སུ་ལའང་གདེང་ཚོད་མེད་མོད།སྐབས་དེར་ཕྲུ་གུ་འགའ་ཞིག་གིས་ཟེར་ན་རྒན་ལགས་དོ་དགོང་ཏན་ཏན་ཡོང་གི་རེད་ཟེར་བ་དང་བསྟན་པ་ཟེར་བའི་ཕྲུ་གུ་ཞིག་གིས‘‘ངའི་ཨ་མས་ཟེར་ན་རྒན་ལགས་རྒྱལ་རྩེར་ལོག་ནས་ཕེབས་ཀྱི་མ་རེད’མིཟེར། ཁོའི་སྐད་ཆ་དེ་འདྲ་ང་ཚོ་སུས་ཀྱང་གོ་འདོད་མེད་པས་རྡོ་རྗེས‘‘ཁྱོད་ཀྱི་ཨ་མས་མངོན་ཤེས་རྟོགས་ཀྱི་ཨེ་ཡོད་་ཅེས་ཁོ་ལ་མ་འདོད་པའི་རྣམ་འགྱུར་བསྟན། ང་ཚོས་རྡོ་རྗེ་བཀག་པ་དང་བསྟན་པ་ལའང་ཁ་རྡུང་བཏང་སྟེ‘‘ང་ཚོའི་རྒན་ལགས་ཀྱིས་ང་ཚོར་གང་ཡང་མ་གསུངས་པར་ཕེབས་སྲིད་ཀྱི་མ་རེད’་‘‘ཁོང་ཚོ་ལྟོས་དང་། རི་ཟུར་མ་ནས་མི་རྐྱང་ཞིག་ཐོན་སོང’’ ‘‘རྒན་191

ལགས་འདྲ་པོ་འདུག་་ང་ཚོ་ཚང་མ་བྲག་སྟེང་ནས་བབ་སྟེ་མི་རྐྱང་དེའི་ཕྱོགས་སུ་རྒྱུགས་ཕྱིན། མི་རྐྱང་དེ་དང་ཐག་ཇེ་ཉེར་འགྲོ་སྐབས་རྒྱུས་མངའ་ཡོད་པའི་གཟུགས་དབྱིབས་དེ་མིག་ནང་ཇེ་གསལ་དུ་སོང་བ་དང་ང་ཚོའི་གོམ་པ་ཡང་ཇེ་མགྱོགས་སུ་གྱུར། དངོས་གནས་ཁོང་རེད་འདུག ཁོང་གི་བཞིན་ནས་ཐལ་བ་དོན་པ་དང་མིག་གཉིས་སྐྲངས་ཤིང་ཐ་ན་རྒྱུན་དུ་དམར་ཕིག་ཕིག་གི་མཆུ་སྒྲོས་ཀྱང་དཀར་པོར་གྱུར་ཏེ་མཆུ་དྲེག་ཆགས་འདུགདང་ཐོག་བྱས་ན་ངས་ཁོང་ལ་འཐམས་ཏེ་ཡུས་དང་བཅས་ངུ་འདོད་ནའང་ཁོང་གི་སྣང་ཚུལ་མཐོང་བ་ཙམ་གྱིས་ངའི་ཡིད་ལ་ཐེ་ཚོམ་སྐྱེས་པ་དང་དེ་ལྟར་བྱེད་མ་ཕོད། ཕྲུ་གུ་ཆུང་བ་ཚོས‘‘རྒན་ལགས་’ཞེས་ཁོང་གི་ལག་གཉིས་ནས་འཇུས་ཏེ་རྔན་པ་སྟེར་རྒྱུའི་རེ་བ་བྱེད་པ་དང་དགའ་མཆོང་བརྒྱབ། ངས་ཁོང་གི་ལྟོ་ཕད་དེ་ཚུར་བླངས་ནས་འཁྱེར་ཡོང་། ཁོང་གིས་ཨུ་ཚུགས་ཀྱིས་དགོད་ཙམ་བྱས་ཏེ་སྟོད་ཐུང་གི་ཁུག་མ་ལས་ཕྱེ་རིལ་བཏོན་ཏེ་ཕྲུ་གུ་རེ་ལ་ཕྱེ་རིལ་རེ་སྤྲད་པ་དང་ཕྲུ་གུའི་དྲི་བར་ཨུ་ཚུགས་ཀྱིས་ལན་བརྒྱབ།ང་ཚོས་ཁོང་བཞུགས་སའི་སྤྱི་ཁང་བར་ཕེབས་སྐྱེལ་ཞུས་རྗེས་ཁོང་གིས‘‘དེ་རིང་རྒན་ལགས་ཧ་ཅང་ཁག་བྱུང་བས་ཁྱོད་ཚོ་ནང་ལ་ལོག་རྒྱུགས། སང་ཉིན་སྔ་པོ་ནས་སློབ་གྲྭར་ཤོག་ཨང་’གསུངས་ནས་ཕྲུ་གུ་ཚོ་ལོག་བཏང་། ང་ནི་ལོག་མ་ཤེས་ལ་ཁོང་ལ་སྐད་ཆ་ཡང་ཤོད་མ་ཤེས་པར་ལུས་སྐབས་རྡོ་རྗེ་ལྟག་ལོག་བརྒྱབ་ནས‘‘རྒན་ལགས། ཁྱེད་རང་སྙུན་གྱི་མི་འདུག་གམ། ཞལ་མདོག་ཀྱང་ཡག་པོ་མི་འདུགམི’ཅེས་དྲིས། ཁོང་གིས‘‘སྐྱོན་མི་འདུག ད་རེས་ངའི་ཨ་མ་ལགས་ན་ནས་གཞིས་རྩེར་སྨན་ཁང་དུ་ལུས་འདུག་པས་ང་ལུས་སེམས་གཉིས་ཀ་192

ཁག་པོ་བྱུང་། འོན་ཀྱང་དོ་ནུབ་གཉིད་ཉལ་ནས་ངལ་གསོས་ན་དྲག་འགྲོ་གི་རེད’’ཅེས་བཤད། ཁོང་གི་སྐད་གདངས་དམིགས་བསལ་གྱིས་ཤུགས་ཆུང་དུ་སོང་བ་དང་བྱིའུ་ལ་རྡོ་ཕོག་པ་ལྟར་དུ་གྱུར་ནས་སེམས་ཤུགས་གང་ཡང་མེད་པ་ལྟར་སྣང་།ངསསྔ་ས་ནས་ཇ་ཐང་གསར་པ་ཞིག་བསྐོལ་ཏེ་ཇ་དམ་ནང་བླུགས་ཡོད་པས་ཁོང་གི་རྣམ་ཀུན་ཇ་འཐུང་སའི་དཀར་ཡོལ་ནང་གང་བླུགས་ཏེ‘‘རྒན་ལགས། སྔོན་ལ་གསོལ་ཇ་གང་གནང་དང་། སྐུ་ངལ་གསོས་ཡོང་’’ཞེས་ཁོང་གི་ལག་ཏུ་ཕུལ། ཁོང་གིས‘‘དངོས་གནས་ཁ་ཞེ་པོ་ཅིག་སྐོམ་བྱུང་། གསལ་སྒྲོན་ད་དུང་གུ་གུ་ཤ་ཆེན་པོ་དེའི་ནང་གང་བླུགས་ནས་གྲང་དུ་ཆུགས་དང་’མིཞེས་ཇ་དེ་ཚ་འཐུང་བརྒྱབ། ཁོང་གི་བཞིན་རས་རིམ་པས་གསོས་པས་ངས་ཁོང་སྤྲོ་པོ་ཡོང་ཆེད་ཉིན་གསུམ་གྱི་གནས་ཚུལ་ཚང་མ་སྙན་སེང་ཞུས་པས་ཁོང་གིས‘‘འོ་ཡག་བྱུང་། ལོ་གཅིག་གི་ནང་ཁྱེད་རང་ཚོའི་ཡི་གེ་ཤེས་ཚད་མགྱོགས་པོ་འདི་ལྟ་བྱུང་བ་མཐོང་སྐབས་ང་རང་ཧ་ཅང་དགའ་པོ་ཡོང་གི་འདུག’་ཞེས་མིག་ཆུ་རིང་པོ་གཉིས་འདྲེན་བྱེད་དྭངས་མ་གཉིས་ལས་ཁག་སོ་སོར་མཁུར་སྒོའི་སྟེང་ནས་ལྷུང་།ཕྱི་ཉིན་དེར་སློབ་ཕྲུག་ཚང་མ་སློབ་གྲྭར་འབྱོར་ཟིན་ནའང་ཁོང་ཕེབས་མཁན་མེད་ཅིང་། དེ་ནི་ཁོང་ཡུལ་འདིར་ཕེབས་པ་ནས་ད་བར་བྱུང་མ་མྱོང་བ་ཞིག་རེད། དོན་དངོས་ཐོག་ཁོང་ན་ནས་ཉལ་སར་ལུས་པ་དང་སྐབས་དེར་ཁོང་ལ་སྨྲ་བ་ཤོད་རྒྱུ་མེད་ལ་ངུ་རྒྱུ་ཡང་མེད། ཉིན་དེ་དག་རིང་ང་དང་རྡོ་རྗེས་སྔར་བཞིན་འགན་འཁུར་ནས་སློབ་ཚན་མུ་མཐུད་འཚོགས་ནའང་སློབ་ཚན་གསར་པ་འཁྲིད་མི་ཤེས་པས་སློབ་ཕྲུག་ཚོས་བསུན་སྣང་གི་ཉམས་སྟོན་འགོ་ཚུགས།193

རིསྐབས་དེར་ལུང་ཆུང་དེའི་ནང་ཤོད་སྲོལ་འདྲ་མིན་བྱུང་ཞིང་། ཁ་ཤས་ཀྱིས‘‘ཁོང་ཡུན་རིང་མ་སོང་བར་ཕ་ཡུལ་དུ་ལོག་རྩིས་ཡོད་པ་རེད། ད་ལྟ་ན་རྫུ་བཏབ་ནས་ཁ་གཡར་ས་འཚོལ་གྱི་ཡོད་པ་རེད’་ཟེར་བ་དང་། ཡང་ལ་ལས‘‘ཁོང་ལ་གཅེན་པོ་ཞིག་ཡོད་པ་དེ་རང་ལྕེབས་བྱས་པ་རེད་’ཟེར་བ། ཡང་ཁ་ཤས་ཀྱིས‘‘ཁོང་གི་ཨ་མ་ནད་གཞི་ལྕི་ནའང་ཆུས་ནས་བལྟ་བར་མ་བཏང་བས་སེམས་སྡུག་གིས་མནར་བ་རེད་་ཟེར་བ་སོགས་གང་ལ་ཆ་འཇོག་དགོས་མིན་མ་ཤེས་པའི་གཏམ་མང་པོ་ཞིག་གླེང་། ཏུད་ཀྲང་གིས་རྒན་པ་སངས་བུ་ཁྲིད་ལགས་ཀྱི་སྐོར་ལ་གང་བྱུང་བཤད་ཆོག་མི་ཡོང་ཞེས་བཀའ་བཏང་ནའང་མི་མང་གིཁ་སུས་འགོག་པར་ནུས། ང་ནི་ཕྲུ་གུ་ཡིན་པས་ཁོང་ལ་ག་རེ་ཟ་འདོད་ཡོད་མིན་དང་དགོས་པ་ག་རེ་ཡོད་མིན་སྐད་ཆ་འདྲི་རྒྱུ་ཙམ་དང་སློབ་གྲྭའི་སྐོར་ཤོད་རྒྱུ་ཙམ་ལས་དེ་མིན་གྱི་བསམ་བློ་མང་པོ་གཏོང་མི་ཤེས་ལ་འདྲི་ཡང་མི་ཕོད།ཏུད་ཀྲང་གིས་རང་གི་གཅུང་མོ་ཞིག་ལ་ངོས་བཟུང་ནས་བལྟ་རྟོགས་དང་སྐད་ཆ་དྲིས་ཀྱང་ཁོང་གིས་མགོ་བོ་གཡུག་པ་ལས་ལན་གང་ཡང་མ་བཏབ་པས་ཁོང་ཡང་དབུགསྤུ་རིང་གཏོང་རྒྱུ་ལས་ཐབས་གཞན་མ་བྱུང་ལ་ཐ་ན་ཁོང་ནད་གཞིས་རྐྱེན་པས་ཡུལ་ལུང་འདི་ནས་འབྲལ་དོགས་ཀྱི་སེམས་ཁྲལ་ཆེན་པོ་བྱུང་།ཉིན་མཚན་གཉིས་རིང་ཇ་ཐང་ཁོ་ན་བཏུངས་པ་ལས་ཟས་ཁམ་གང་མ་བཟས་པས་ཏུད་ཀྲང་འུ་ཐུག་ནས་བོང་དཔོན་ལྷག་པ་བཙལ་ཏེ་སྐད་ཆ་དྲིས་ཀྱང་བོང་དཔོན་ལྷག་པས་ཀྱང་རྒན་ལགས་ཀྱིས་བཤད་པ་ལྟར་གཉེན་ཚན་ཞིག་ནད་གཞི་ལྕི་པོ་ཡོད་པ་ཤེས་པ་ཙམ་ལས་གཞན་ཤེས་ཀྱི་མེད། ཏུད་ཀྲང་སེམས་ཀྱིས་མབཟོད་པར་རུ་ཁག་ནས་གཞོན་པ་བཞི་དང་མགྱོགས་ཁྲི་གྲ་སྒྲིག་གིས་གཞིས་194

རྩེར་སྨན་ཁང་ལ་སྐྱེལ་རྒྱུ་བྱས། འོན་ཀྱང་རྒན་ལགས་ཀྱིས་སྔར་བཞིན‘‘ང་དཀའ་ལས་ཁག་པས་བྱས་པ་རེད། ཉིན་ཤས་ངལ་གསོ་བརྒྱབ་ན་དྲགས་ཀྱི་རེད’’ཅེས་འགྲོ་རྩིས་གཏན་ནས་མ་བྱས། ཏུད་ཀྲང་ལ་ཨ་ཅེ་ཁ་ཚ་ཡང་སེམས་པ་བཟང་པོ་ཞིག་ཡོད་པས་དེར་ཐུག་པ་འདྲ་དང་སྒོང་འབྲས་བཟོས་ཏེ་སྐྱེལ་དུ་བཅུག་པ་མ་ཟད་ད་དུང་མོ་ལ‘‘སྐྱེས་པ་ཞིག་གིས་གཞོན་ནུ་མ་ཞིག་ལ་ཁ་ཏ་བྱེད་མི་བདེ་བས་ཁྱོད་ཀྱིས་སེམས་གསོ་འདྲ་གཏོང་དགོས་’ཞེས་མངགས་པས་དེས་ཀྱང་ཡང་སེ་བལྟ་བར་ཡོང་ནས་སེམས་གསོ་དང་ཁ་ཏ་བྱས། སློབ་ཕྲུག་ཚོའི་ ་ནང་ནས་ཀྱང་མར་ཕྱུར་དང་སྒོ་ང་འཁྱེར་ཏེ་རྒན་ལགས་ལ་སེམས་གསོའི་ཚུལ་དུ་ཕུལ་བ་མ་ཟད་ངས་ཀྱང་ཁོང་རློན་འཐུང་རྒྱུར་དགའ་བར་བརྟེན་ནས་ཨ་མའི་ས་ནས་ཆང་ལན་གཅིག་མ་ཤེལ་བུམ་གང་སློང་སྟེ་འཐུང་དུ་བཅུགང་ཚོ་སློབ་ཕྲུག་ཚོའི་སེམས་ནང་འཐིབས་པའི་སེམས་སྡུག་གི་སྨུག་སྤྲིན་དེ་ཉིན་ཤས་སོང་རྗེས་མཐར་དྭངས་པ་དང་རྒན་ལགས་ཉལ་ཁྲིའི་སྟེང་ནས་བབ་སྟེ་སློབ་ཁྲིད་གནང་བར་ཕེབས་ཐུབ། འོན་ཀྱང་དེ་སྔ་ལྟ་བུའི་སྤྲོ་སྣང་མཐོང་རྒྱུ་མེད་ལ་ཁོང་གི་གསུང་སྐད་ཀྱང་འཛེར་ནས་དེ་སྔོན་ལྟར་གྱི་སྙན་པོ་མེད་པ་ཞིག་ཆགས་འདུག དེ་སྔོན་སློབ་གསེང་སྐབས་ང་ཚོ་སྤྱང་ཀི་དང་ལུག་ཕྲུག་གི་རྩེད་མོ་རྩེ་བ་དང་ཐེ་བེད་རྒྱག་པ། ཞར་བའི་རྩེད་མོ་སོགས་རྩེད་དེ་དགོད་སྒྲས་ཁེངས་ནའང་ད་ཆ་གཟའ་འཁོར་གཅིག་རིང་གི་སློབ་ཚན་དགའ་ཤོས་གླུ་གཞས་སློབ་ཚན་དེ་ཡང་གསོན་ཉམས་མེད་པ་ཞིག་ཏུ་གྱུར་ཏེ་ང་ཚོས་གཞས་རྙིང་པ་དག་བསྐྱར་གཏོང་བྱེད་ཀྱི་ཡོད། ང་ཚོ་ཚང་མས་ཁོང་ཐུགས་སྤྲོ་པོ་མེད་པ་ཤེས་སྐབས་སློབ་ཚན་ཚུགས་སྐབས་སུས་ཀྱང་འཚུབ་པོ་དང་སྤྱོད་པ་ངན་པོ་བྱེད་195

མཁན་མེད་པ་དང་ཡི་གེ་ཀློག་སྐབས་སྐད་གསང་མཐོ་ལ་སྒྲ་དག་པ་ཞིག་ཀློག་སྟེ་ཁོང་གི་སེམས་ནང་གི་སྤྲིན་སྨུག་དེ་ཡལ་ཐབས་བྱས།གནམ་གཤིས་རིམ་བཞིན་དྲོ་རུ་སོང་བ་དང་རི་སྟེང་གི་སྤང་རྩྭ་དང་རྩི་ཤིང་རིམ་པས་སྔོན་པོར་གྱུར། ས་ཞིང་ནང་གི་ལོ་ཏོག་ལྗང་པ་འཚར་ནས་ས་གདན་ལྗང་ཁུ་བཏིང་པ་ལྟར་གྱུར་པ་དང་ཞིང་གསེབ་ཀྱི་སེ་བ་དང་། སྒྲོ་བ། སྐྱེར་པ་སོགས་ལའང་ལོ་མ་འབུས་ནས་ཡུལ་ལུང་སྣུམ་ཞག་དོད་དུ་ཕྱིན་པ་དང་གསོན་ཉམས་ཇེ་དོད་དུ་གྱུར།རེས་གཟའ་ཉི་མ་སླེབས་པ་དང་ང་ཚོས་རྒན་ལགས་ཕུ་ཆུའི་འགྲམ་དུ་འཁྲིད་ནས་ཁོང་གི་འཇམ་ལ་མཉེན་པའི་སྐྲ་ལོ་ཨུ་ཚུགས་ཀྱིས་བཀྲུས་པ་དང་ཁོང་གི་གྱོན་ཆས་དག་ཀྱང་ཧབ་ཐོབ་ཤིག་ཤིག་གིས་བཀྲུས། སྐབས་དེར་རྒན་ལགས་ཀྱི་བཞིན་ལས་འཛུམས་མདངས་ཕྲན་བུ་མངོན་པ་དང་དགའ་སྐྱོ་འདྲེས་མའི་ཉམས་ཤིག་མཐོང་ཐུབ་ལ་ཉིན་ཤས་དེ་དག་དང་བསྡུར་ན་ཁོང་གི་བཞིན་མདངས་ཅུང་ལེགས་སུ་སོང་ཡོད་པས་ངའི་སེམས་ནང་སོ་སོའི་ཨ་མ་ནད་ལས་རིམ་གྱིས་གྲོལ་བ་ལྟ་བུའི་དགའ་སྣང་སྐྱེས།དྲུག་པ།དབྱར་གྱི་ནམ་ཟླ་ཤར་བ་དང་མཐའ་བཞིའི་རི་བོ་དག་སྔོ་ལྗང་གོས་ཀྱིས་ཡོངས་སུ་ཀླུབས། སྐྱ་ཆིལ་ཆིལ་གྱི་ཕུ་ཆུ་དེ་གྲོང་ཚོའི་ཟུར་ནས་ལུང་པའི་མདར་བཞུར་འགྲོ་བ་དང་འོང་ཁའི་གསེབ་ནས་བྱིའུའི་སྐད་སྙན་བར་མེད་དུ་སྒྲོག་པ་དེ་ནི་དངོས་འབྲེལ་གཅིག་ལ་གཅིག་གིས་རམ་འདེགས་པ་ལྟར་སྣང་། རྒན་ལགས་196

ཀྱིས་འོག་འཇུག་སྔོ་ནག་ལ་མེ་ཏོག་ཁྲ་ཐིག་དཀར་པོ་བརྒྱབ་པ་ཞིག་གྱོན།བཞིན་གྱི་མདངས་ཀྱང་ཉིན་ཤས་གོང་དང་མི་འདྲ་བར་སྤྲོ་སྣང་དང་གསོན་ཉམས་ཀྱིས་ཁེངས། སློབ་གྲྭའི་མཐའ་འཁོར་དུ་ལྕང་མ་བཙུགས་ཡོད་པ་དང་རུ་ཁག་ནས་སྤྲད་པའི་ཚལ་ཞིང་ནང་ཞོག་ཁོག་དང་པད་ཚལ་བཏབ་པར་ལོ་མ་རབ་ཏུ་རྒྱས། རི་ཁུག་འདིར་དེ་སྔོན་པད་ཚལ་འདེབས་སྲོལ་མེད་པས་སློབ་གྲྭའི་ཚལ་ཞིང་ནང་པད་ཚལ་ལོ་མ་ཆེན་པོ་སྐྱེས་ཡོད་པ་མཐོང་སྐབས་ཚང་མས་ཧ་ལས་ལས་བྱེད་པ་དང་སྐབས་སྐབས་ལ་རྒན་ལགས་ཀྱིས་ཀྱང་སློབ་ཕྲུག་གི་ཁྱིམ་ལ་ཆུན་པོ་རེ་བགོས་ཏེ་བསྐུར་གྱིན་ཡོད་པས་ནང་མི་ཚོ་དགའ་ཐག་ཆོད་པ་དང་། རི་ཁུག་འདིའི་མི་རྣམས་པད་ཚལ་ལ་མི་དགའ་བ་མ་ཡིན་པར་ཁོང་ཚོས་ཧ་ཅང་དགའ་པོ་བྱེད་པ་མཐོང་སྐབས་ཁོང་གིས་གཞིས་རྩེ་ནས་པད་ཚལ་གྱི་སོན་མང་དག་ཅིག་འཁྱེར་ཡོང་ནས་ཁྱིམ་ཚང་ཚང་མར་བགོས་པ་དང་སྦྲགས་ལག་རྩལ་ཁྲིད་སྟོན་བྱས་པས་དུས་དེ་ནས་བཟུང་རི་ཁུག་འདིར་ཡང་ཁང་པའི་རྒྱབ་མདུན་དུ་པད་ཚལ་འདེབས་སྲོལ་བྱུང་།ལོ་དེའི་སྤྱི་ཟླ་དྲུག་པར་ང་ཚོས་དྲུག་གཅིག་བྱིས་པའི་དུས་ཆེན་ཐེངས་དང་པོ་དེ་བཏང་ཞིང་། དེ་ནི་ཧ་ཅང་གི་དོན་སྙིང་ལྡན་པ་དང་ཞིག་དང་ངས་ཚེ་འདིར་བརྗེད་པར་དཀའ་བའི་ཉིན་ཞིག་རེད། དྲུག་གཅིག་མ་ཚེས་གོང་རྒན་ལགས་ཀྱིས་ང་ཚོར་གཞས་དང་ཞབས་བྲོ་སྦྱོང་དུ་བཅུག་པ་དང་དེའི་ནང་ནས‘‘མི་རིགས་མཐུན་སྒྲིལ་ཁྲི་ལོར་བརྟན་པ་ཤོག’’ཟེར་བའི་ཞབས་བྲོ་ཞིག་བསླབ་ཅིང་། སོག་རིགས་འཁྲབ་མཁན་གྱི་མགོ་བོར་སྐེད་རགས་དམར་པོ་དཀྲིས་ནས་སོག་ཆས་བྱས་པ་དང་ཁྲོའོ་ཞན་གྱི་ཆས་ལ་ཁྱིམ་གྱི་ཨ་མའི་སྨད་གཡོག་གསར་པ་197

རེ་གཡོག ད་དུང་ཀུང་ཧྲེའི་དྲིལ་བསྒྲགས་རུ་ཁག་གིས་འཁྲབ་མྱོང་བའི‘‘གསར་བརྗེ་དམ་འཛིན། ཐོན་སྐྱེད་སྐུལ་སྤེལམི’ཞེས་པ་དང‘‘ཉི་མ་མེ་ཏོག་ཉི་མའི་ཕྱོགས་སུ་གཏད’་ཅེས་པ་སོགས་ནང་སྦྱོང་བྱས། ཏུད་ཀྲང་ནི་མི་དགོད་བྲོ་པོ་ཞིག་ཡིན་པ་དང་ཕྲེད་གླིང་གཏོང་ཤེས་པས་ཁོང་གིས་རམ་འདེགས་རོལ་དབྱངས་དེ་གཏོང་རྒྱུའི་འགན་འཁུར་བ་དང་རུ་ཁག་གི་རྩིས་པ་དང་གཞོན་ནུ་གཞན་ཞིག་གིས་རྔ་དང་སྤུབ་འཆལ་རྡུང་དཀྲོལ་གྱི་ལས་འགན་འཁུར།དྲུག་གཅིག་དངོས་སུ་སླེབས་པའི་ཉིན་དེར་ང་ཚོ་ཚང་མས་རང་མེད་གཞན་འཚོལ་གྱིས་གྱོན་པ་གསར་པ་སྣ་རེ་གྱོན་པ་དང་ཡང་ན་རྒན་པའི་འོག་འཇུག་དང་པང་གདན་དཀྲིས་ཏེ་མཆོར་ཆས་སྤྲས། མཁུར་མཚོས་དང་མཆུ་ཏོར་རུ་ཁག་གི་ཐམ་ཀའི་མཚལ་དམར་བྱུག་སྟེ་འཁྲབ་སྟོན་བྱས། ང་ཚོའི་ལུང་ཤུར་འདིར་ད་བར་བྱིས་པ་སྒྲིག་འཛུགས་བྱས་ཏེ་ཞབས་བྲོ་འཁྲབ་པ་ཐེངས་དང་པོ་ཡིན་པས་རུ་ཁག་གི་ཧྲེ་ཡོན་ཚོ་ཡང་ཉིན་ཕྱེད་ངལ་གསོ་བཞག་སྟེ་ཚང་མ་རུ་ཁག་གི་སྤྱི་ཁང་གི་སྒོ་རའི་ནང་འཛོམས་ནས་ལྟད་མོ་བལྟས། གཞས་མ་གཏམ་གྱི་འཁྲབ་ཚན་ཐུང་ངུ‘‘མི་ངན་ཁྱི་སྐྱག་་ཞེས་པ་དེ་རྣམ་ཀུན་ནས་བསྟན་བཤིག་ཚ་བའི་རྡོ་རྗེ་དང་སློབ་ཕྲུག་གཞན་ཞིག་གིས་འཁྲབ་ཅིང་། སྔོན་ལ་མི་རྣམས་ཁ་གདངས་མིག་ཅེར་ལུས། དེ་རྗེས་གད་མོ་གྲོད་པར་ན་ཟུག་རྒྱག་རྒྱག་ཤོར་ནས་འཁྲབ་སྟོན་གྱི་མཐོ་རླབས་འཕྱུར། འཁྲབ་ཚན་དེའི་ནང་གི‘‘བསམ་བློའི་ཆུ་ཚད་མེད་པའི་རྒད་པོ་བཀྲ་ཤིས་ང་། མི་ངན་ཁྱི་སྐྱག་གི་མགོ་སྐོར་འོག་ལ་ཚུད།ད་ཆ་བློ་བརྟན་འགྱུར་མེད་ཏང་གི་རྗེས་སུ་འབྲངས’་ཞེས་པའི་གཞས་ཚིག་དེ་དེ་མ་ཐག་ལུང་ཤུར་ནང་གི་རྒན་གཞོན་ཚང་མས་ཤེས་པ་དང་བསྟན་བཤིག་སློང་198

བའི་ཚིག་ཏུ་གྱུར། དེ་ཉིན་རུ་ཁག་ནས་ཀྱང་ང་ཚོ་དགེ་སློབ་རྣམས་ལ་ལུག་གཅིག་བཤས་ནས་སྐྱེས་སུ་གནང་བས་ལུག་ཤ་དང་ང་ཚོ་རང་གིས་བཏབ་སྟེ་ཞིང་གཡོག་བྱས་པའི་པད་ཚལ་མཉམ་དུ་བཙོས་ནས་རོ་བཅུད་ལྡན་པའི་ཟས་ཐེངས་ཤིག་བཟས། ད་དུང་ཁྱིམ་ཚང་རེ་ནས་ཆང་དམ་བི་གང་རེ་འཁྱེར་བ་དེ་ཕར་བཀྱག་ཚུར་བཀྱག་བྱས་ཏེ་བཏུང་། དེ་བས་ཀྱང་དགའ་འོས་པ་ཞིག་ནི་ང་ཚོ་སློབ་ཕྲུག་ཕུལ་བྱུང་ཁག་གཅིག་ལ་དེ་ཉིན་རྒན་ལགས་ཁོང་ངོ་མས་བཟོས་པའི་སྐེ་དར་གཡོག་པ་མ་ཟད། ཁོང་གི་ས་ནས་ཚོས་གཞི་དམར་པོ་དེ་ནི་སྔོན་གཤེགས་དཔའ་བོའི་ཁྲག་ལས་གྲུབ་པ་དང་བཟོ་བལྟ་ཟུར་གསུམ་དེས་གསར་བརྗེའི་དར་དམར་གྱི་ཟུར་ཞིག་མཚོན་པ་རྟོགས། ང་ཚོ་ཕྲུ་གུ་བཅུ་ལ་སྐེ་དར་གཡོགས་པ་དང་ལྷགས་ཕྱོགས་དང་བསྟུན་ནས་བྲང་སྟེང་དུ་སྐེ་དར་ལྷབ་ལྷུབ་ཏུ་གཡོ་བའི་ཚེ་སེམས་ནང་རང་ཉིད་གཞན་ལས་ལྷག་པ་ཡོད་པའི་སྤོབས་པ་ཞིག་ངང་ངམ་ཤུགས་ཀྱིས་སྐྱེས།ཉིན་དེར་ང་ཚོ་སྤྲོ་བས་རབ་ཏུ་མྱོས་པས་ཕྱི་དྲོ་རྒན་ལགས་ཀྱིས་ཇི་ལྟར་ཤོད་མིན་ལ་མ་ལྟོས་པར་ཁོང་ལ་ཆང་ཨུ་ཚུགས་ཀྱིས་དྲངས་པས་ཁོང་གིས་ཕྲུ་གུ་ཚོས་བཀྱག་པའི་ངོ་མ་ལྕོག་པར་འཐུང་དགོས་བྱུང་བས་གང་འཚམ་ནས་བཞིན་རས་དམར་རྐྱང་ཆགས་ཏེ་སྔོན་ལ་གད་མོ་ཡུན་རིང་བགད་པ་དང་། དེ་རྗེས་སྐྱོ་སྣང་ཆེན་པོས་མིག་ཆུ་བཏང་བས་སྐབས་དེར་ཏུད་ཀྲང་གིས་ཁོང་གི་འཁྲིས་སུ་བཅར་ཏེ‘‘རྒན་ལགས། ཁྱེད་རང་ཐུགས་སྤྲོ་པོ་མེད་པ་ངས་ཤེས་ཀྱི་ཡོད། ཡིན་ནའང་ཕྲུ་གུ་ཚོའི་གདོང་པ་མཐོང་སྐབས་ངས་ཁྱེད་ལ་བཞུགས་རོགས་ཞེས་ཞུ་བ་མ་འཐེན་ཀ་མེད་བྱུང་། ང་རྒྱལ་པོས་ཁྱེད་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་199

མ་ཟད་། འདི་ལོ་དགུན་ཁ་ཁྱེད་རང་ཕ་མ་གཉིས་དང་སྤུན་མཆེད་འཕྲད་པར་ཕེབས་རྐྱང་གནང་ཞིག སྐབས་དེ་དུས་ངས་ཡུལ་མི་ཚོའི་ཚབ་ཞུས་ཏེ་ཁྱེད་ལ་ལུག་ཤ་ཁོག་གཅིག་དང་འབྲུ་དོ་པོ་གཅིག་སྐྱེས་སུ་འབུལ་གྱི་ཡིན། ད་ལྟ་སྔོན་དང་མི་འདྲ་བར་སློབ་ཁང་ནང་ནས་དཔེ་དེབ་ཀློག་པའི་སྒྲ་ཐོས་རྒྱུ་ཡོད་ལ།ཞོགས་པ་རྒྱང་བསྒྲགས་གཏོང་མི་ཐུབ་ཀྱང་གང་མྱུར་ང་ཚོའི་ལུང་ཁུག་འདི་འདྲ་ཞིག་ཏུའང་རྒྱལ་སྤྱི་དང་རྒྱལ་ནང་གི་གསར་འགྱུར་ཤེས་རྟོགས་ཐུབ་པ་འདི་འདྲ་ཁྱེད་ཀྱི་སྐུ་དྲིན་ཡིན མི་ རྒན་ལགས་ཀྱིས་རིག་པ་སྒྲིམ་སྟེ‘‘ཏུད་ཀྲང་ལགས། ང་དེ་རིང་དགའ་ནས་དགའ་ངུ་ཤོར་བ་རེད། ཁྱེད་རང་གིས་གཟིགས་མ་བྱུང་ངམ། ད་གིན་ཕྲུ་གུ་ཚོས་ཞབས་བྲོ་ཡག་པོ་ཇི་འདྲ་བརྒྱབ་མ་སོང་ངམ།ད་དུང་གསལ་སྒྲོན་གྱིས་ལེའུ་ཡག་པོ་དེ་འདྲ་ཤོད་ཤེས་པ་མཐོང་དུས་ང་དངོས་གནས་དགའ་པོ་ཞེ་དྲག་བྱུང་། ད་ལྟ་ང་པ་སངས་བུ་ཁྲིད་ལ་ཡོད་པ་ནི་རང་གི་སློབ་ཕྲུག་རེད། ཁོ་ཚོ་ཚང་མ་སྤྱང་གྲུང་འཛོམས་ལ། དུང་སེམས་དཀར་པོ་ཞེ་གཅིག་ཡིན་པས་གྲོང་ཁྱེར་གྱི་སློབ་མ་ལས་སྐྱོ་བ་མེད་’ཅེས་གསུང་བཞིན་འདྲེན་བྱེད་ཀྱི་མཆི་མ་ཕྱིས། ཁོང་གིས་དེ་ལྟར་བཤད་ལུགས་ལ་བལྟས་ན་ཉིན་ཤས་གོང་གི་འཁྱར་གཏམ་དེ་ནི་རྫུན་བཟོ་ཡིན་པས་དེས་ཏུད་ཀྲང་རྒྱལ་པོའི་དོགས་པ་ཡོངས་སུ་བསལ་ནས་བློ་བདེ་པོ་བྱུང་། ཁོང་གིས་ལྐོག་ཏུ་ང་ལ་རྒན་ལགས་ཤག་ཏུ་གདན་འདྲེན་དགོས་ལུགས་བརྡ་བཏང་བས་ངས་ཀྱང་ཁོང་སྐྱོར་ཏེ་ཉལ་ཁང་དུ་ཁྲིད་དེ་བསྙལ་བ་ཡིན། སྐབས་དེར་ཁོང་གི་ཞལ་ནས‘‘དེ་རིང་ཧ་ཅང་སྐྱིད་པོ་བྱུང་་་ཞེས་གད་མོ་དགོད་པ་དང་། ཡང་སྐབས་རེ‘‘དོན་གྲུབ། ཁྱོད་ཀྱི་ཐབས་རྡུགས་ལ་ཨང་།’’ཞེས་ཡིད་སྐྱོ་པོས་ངུ་གིན་འདུག དུས་ཡུན་རིང་པོ་མ་འགོར་200

བར་ཁོང་སྐྱིད་པའི་གཉིད་དུ་ཡུར་བས་ངས་གཞི་ནས་སྒོ་དལ་པོས་འཐེན་ཏེ་ཁྱིམ་དུ་ལོག་པ་ཡིན། ་ད་ལྟ་སློབ་གྲྭ་རྒྱུན་གཏན་ཏུ་གྱུར་ནས་ང་ཚོས་ཚོགས་ཐེངས་རེ་ལ་སློབ་ཚན་ཆུ་ཚོད་རེ་ཚོགས་པ་དང་བར་གསེང་དུ་སྐར་མ་ཉི་ཤུ་ཙམ་ངལ་གསོ་རྒྱག་གི་ཡོད།སློབ་ཚན་ཚུགས་པ་དང་གྲོལ་སྐབས་ང་ཚོ་ལ་དྲིལ་བུ་དང་ཏིང་ཏིང་མེད་ཀྱང་རྒན་ལགས་ཀྱིས་བོང་དཔོན་ལྷག་པའི་ས་ནས་བོང་བུའི་དྲིལ་བུ་རྙིང་པ་ཞིག་སློང་ཡོད་པ་དེ་སྤྱོད་ཀྱི་ཡོད། སྐབས་དེར་ང་ཡང་ཁོང་གི་ལས་རོགས་སམ་དགེ་གཞོན་མིང་དོན་མཚུངས་པ་ཞིག་ཏུ་གྱུར། དེ་ཡང་སྐབས་དེར་ངས་འཛིན་གྲྭ་ཆུང་བར་བོད་ཡིག་དང་ཨང་རྩིས་ཁྲིད་ཤེས་པ་མ་ཟད་རྒྱ་ཡིག་གི་སྒྲ་སྦྱོར་ཡང་རགས་ཙམ་ཁྲིད་ཐུབ་ཀྱི་ཡོད། ང་རང་བློ་རིག་སྤྱང་ལ་བརྩོན་འགྲུས་ཆེ་བ་དང་རྒན་ལགས་ཀྱིས་ངང་རྒྱུད་རིང་པོས་སློབ་སྟོན་གནང་བ་དེས་ངའི་འབྲི་ཀློག་གཉིས་ཀར་ཡར་རྒྱས་ཆེན་པོ་བྱུང་ནས་དེ་སྔ་ཙིས་པ་དང་རྒན་ལགས་ཀྱིས་མ་གཏོགས་མི་འཇོན་པའི་རུ་ཁག་གི་དགོང་མོའི་ཚོགས་འདུའི་ཐོག་ཚགས་པར་ཀློག་རྒྱུ་དེ་ངས་ཀྱང་འཇོན་པས་ང་ཕུ་ནུབ་ཏུ་སྐད་གྲགས་ཆོད་པའི‘‘ཡོན་ཏན་ཅན་’ཞིག་ཏུ་གྱུར། དེ་དུས་ངའི་སེམས་ནང་མི་ལམ་མམ་ཕུགས་བསམ་གཅིག་རང་ཡོད་པ་ནི་ཏུད་ཀྲང་གིས་ང་ལ་བཅོལ་བའི་རེ་བ་དང་འདྲ་བར་དུས་ཚོད་དམ་འཛིན་གྱིས་རྒན་ལགས་ས་ནས་ཡོན་ཏན་སྦྱང་ཐོག་རྗེས་མ་ཁོང་ལྟ་བུའི་རྒན་ལགས་ཤིག་བྱེད་བསམ་པ་དེ་ཡིན།ངས་དྲན་གསལ་ལ་དེ་ནི་ཁོང་ཕེབས་པའི་ལོ་གཉིས་པ་དེ་ཡིན་པ་དང་སླར་ཡང་ལོ་ཏོག་སྨིན་པའི་སྟོན་ཁ་ཞིག་རེད། ལོ་དེར་ཆར་ཆུ་བཟང་བས་ཕུ་དབྲག་201

གི་ཞིང་ལ་ལོ་ལེགས་ཀྱི་འབྲས་བུས་གང་པས་ཞིང་པ་རྣམས་ཀྱིས‘‘འདི་ལོ་ཡང་མི་དང་སེམས་ཅན་གྲོད་པ་ལྟག་པ་དགྱེ་དགྱེ་ཡོང་བཟོ་འདུག་་ཅེས་དགའ་སྤྲོའི་རྣམ་པས་ཁེངས་པའི་ལོ་ཞིག་ཀྱང་ཡིན། རུ་ཁག་གི་བཙས་མ་འགོ་ཚུགས་རྗེས་ང་ཚོའི་སློབ་གྲྭ་ཡང་སློབ་མཚམས་བཞག་སྟེ་སྙེ་མ་སྒྲུག་པར་འགྲོ་དགོས་ཀྱི་ཡོད་པས་རུ་ཁག་གི་བཙས་མ་འགོ་མ་ཚུགས་གོང་ང་ཚོ་རང་གིས་བཏབ་པའི་ཞོག་ཁོག་སྔོག རྒན་ལགས་ཀྱིས་སློབ་མ་བྱིངས་རྣམས་དང་མཉམ་དུ་ཞོག་ཁོག་སྔོག་གིན་བཞུགས་པ་དང་། ང་དང་བུ་མོ་རོགས་པ་ཞིག་སྤྱི་ཁང་ནང་ཞོག་ཁོག་བཙོ་མཁན་དུ་བཞག རྒྱུན་དུ་ཞོག་ཁོག་ཟ་རྒྱུར་དགའ་ལ་དེ་བས་ཞོག་ཁོག་གསར་པ་ལང་ལོང་དུ་འཁོལ་བའི་ཧ་ཡང་ནང་ནས་དབྱུ་གུས་ཞོག་ཁོག་གཅིག་གཅུས་ཏེ་ཁ་ནང་བཅུག་སྐབས་རྒན་ལགས་དང་ཏུད་ཀྲང་ལགས་དེ་གར་སླེབས། ཁོ་གཉིས་གློ་བུར་དུ་ངའི་མདུན་དུ་སླེབས་པས་ང་ཁ་སྐྱེངས་པོ་ཞིག་བྱུང་ཡང་ཁ་ནས་སྐད་ཆ་བཤད་མི་ཤེས་ལ་ཞོག་ཁོག་ཚ་དྲག་ནས་མིད་མ་ཤེས་པར་སྡོད་པའི་སྐབས་རྒན་ལགས་ཀྱིས‘‘གསལ་སྒྲོན། སྔོན་ལ་ཞོག་ཁོག་མིད་དང་། སྐབས་རེ་ཞོག་ཁོག་གིས་བསྒག་ནས་མི་ཤི་མཁན་ཡང་ཡོད’’ཅེས་ཞལ་ཤོབ་གནང་བས་ངའི་འཚེར་སྣང་ཅུང་འཇགས་ནའང་ངའི་བསམ་པར་ངས་ལས་ཀ་ཡག་པ་ག་རེ་བྱས་ཀྱང་ཏུད་ཀྲང་གིས་མ་མཐོང་བར་སྡུག་པ་བྱེད་རིམ་བཞིན་ཁ་ཐུག་རྒྱག་རྒྱུ་ལ་ཨང་། ད་ཡང་ཏན་ཏན་མི་སྙན་པ་ཞིག་ཤོད་ངེས་རེད་སྙམ་ནས་ཡོད་པའི་སྐབས་ཏུད་ཀྲང་གིས་ངའི་མགོ་ལ་ཕུར་ཙམ་བྱས་ཏེ‘‘རྒན་ལགས་ཁྱེད་རང་ཕེབས་པ་ནས་བཟུང་གསལ་སྒྲོན་བུ་མོ་བུ་རྐྱང་ཆགས་པ་རེད། དེ་མིན་ཆུང་དུས་དངོས་གནས་བུ་ལས་འཚུབ་ཀྱི་རེད། ད་ལྟ་མོ་རང་གཤིས་ཀ་གནོང་དུ་202 ་

ཕྱིན་པ་མ་ཟད་ཡི་གེ་ཡག་པོ་འདི་འདྲ་ཤེས་པ་དངོས་གནས་ཁྱེད་རང་གི་སྐུ་དྲིན་ལས་བྱུང་བ་རེད། འདི་མོ་རང་གི་བསོད་ནམས་ཀྱང་རེད’’ཅེས་བསྔགས་བརྗོད་བྱས། ཏུད་ཀྲང་གིས་དེ་ལྟར་བསྔགས་བརྗོད་བྱས་ཡོང་སྙམ་པ་མེད་པས་ངའི་སེམས་ནང་སྔར་ན་མེད་པའི་སྤོབས་པ་དང་དྲོ་སྐྱིད་ཀྱི་སྣང་བ་ཞིག་སྐྱེས།རྒན་ལགས་ཀྱིས‘‘གསལ་སྒྲོན། ཁྱོད་ཀྱིས་ཚོད་དཔག་གྱིས་དང་། ངའི་ལག་པའི་ནང་ག་རེ་འཁྱེར་འདུག་གམ་’ ངས་བསམ་བློ་གཞན་མ་བཏང་བར‘‘བྱེ་རིལ་་ཞེས་ལན་བཏབ་པར་ཁོང་གིས་མགོ་བོ་ཕྲེད་དུ་གཡུག་གཡུག་གནང་།‘‘འོ་ན་སློབ་དེབ་གསར་པ’་ཞེས་ལབ་པས་ཁོང་གིས་སླར་ཡང་མགོ་བོ་ཁྲེད་དུ་གཡུག རྒན་ལགས་ཀྱི་རྣམ་འགྱུར་ལ་བལྟས་ན་གཏམ་བཟང་ཞིག་ཡོད་ཀྱི་རེད།ཁོང་གིས་ཏུད་ཀྲང་གི་གདོང་ལ་ལྟ་ཙམ་བྱས་ཏེ‘‘དོན་བཟང་པོ་འདི་འདྲ་་་་་་ང་རང་ཡང་ད་དུང་ཡིད་ཆེས་ལ་མ་ཆེས་ཀྱི་སྣང་བ་ཞིག་ཡོང་གིན་འདུག་’ ཅེས་ཡིག་སྐོགས་ཤིག་ང་ལ་སྤྲད་བྱུང་། ངས་ཡང་སྙིང་ག་རེ་ཡིན་མིན་མ་རྟོགས་པའི་མཚམས་དེར་ཏུད་ཀྲང་གིས‘‘གསལ་སྒྲོན། དེ་རིང་ཆུས་ཀྱིས་བརྡ་ཐོ་དང་ཚགས་པར་སྐྱེལ་བར་སླེབས་སོང། ངས་ཡི་གེ་རྒན་ལགས་ལ་བསྟན་པས་ཡི་གེའི་ནང་ང་ཚོ་ཕུ་ནུབ་རུ་ཁག་ནས་ཡི་གེ་ཤེས་པ་ཞིག་རྒྱ་ནག་ཏུ་སློབ་སྦྱོང་བྱེད་པར་གཏོང་ཤོག་ཅེས་འཁོད་འདུག་མིཅེས་ཤོད་ཀྱིན་འཛུམ་གྱིས་ང་ལ་ལྟ་གྱིན་འདུགངས་ད་དུང་གོ་བ་མ་ལོན་པར་དེ་དང་ང་ཧ་ལམ་འབྲེལ་བ་མེད་སྙམ་ཡང་རྒན་ལགས་ཀྱིས‘‘གསལ་སྒྲོན། རང་ཡི་གེ་ཡག་པོ་ཤེས་པས་མ་ཟད་རྒྱ་ཡིག་ཀྱང་ཕྲན་བུ་ཤེས་པ་དང་ཟ་སྡོད་ཀྱི་རྒྱ་སྐད་སྣང་དོགས་མེད་པས་ངས་ཏུད་ཀྲང་ལགས་ལ་ཁྱོད་རང་གཏོང་རྒྱུའི་རེ་བ་ཞུས་པ་ཡིན། ཁོང་གིས་ཀྱང་མ་གཞི་ཁྱོད་རང་རྗེས་203

མ་དགེ་རྒན་ཞིག་ཏུ་གསོ་སྐྱོང་བྱེད་རྩིས་འདུག་ལ་ང་ཚོའི་ལུང་ཁུག་འདི་ནས་ཁྱོད་ལས་འོས་པ་ཞིག་མི་འདུག་གསུངས་བྱུང་། མགྱོགས་པོ་ཏུད་ཀྲང་ལགརྔ་སྡོ་ལ་ཐུགས་རྗེ་ཞུས་མི ཞེས་གསུངས་ཀྱང་ང་ནི་ད་དུང་རྨི་ལམ་དང་མངོན་སུམ་དབྱེ་བ་མ་ཆོད་པར་ཅི་ཞིག་བརྗོད་དགོས་མིན་མ་ཤེས་པར་ལུས། སྐབས་དེར་ངའི་རོགས་པ་སློབ་གྲོགས་སྐྱིད་པས་‘ཨ་ཅག་རང་གི་བསོད་ནམས་ཆེ་བ་ལ། རྒྱ་་ནག་ལ་འགྲོ་ཐུབ་ན་མའོ་ཀྲུ་ཞི་ལགས་མཇལ་གྱི་རེད་ ’’ད་ནི་མངོན་སུམ་ཡིན་པར་ཤེས་ཀྱང་དེ་ནི་གློ་བུར་ཚ་ཐག་ཆོད་པས་ད་དུང་ཧད་དེ་ལུས། སྐབས་དེར་ཏུད་ཀྲང་གིས་བྱམས་བརྩེ་ཆེ་བའི་ལག་གཉིས་ཀྱིས་ངའི་མགོ་བོ་ལ་འཆང་་ཙམ་གྱིས‘‘རྒན་ལགས། ངའི་སེམས་གཏིང་གི་སྐད་ཆ་བཤད་ན་བུ་མོ་འདི་ལ་ང་དགའ་པོ་ཡོད་པ་མ་ཟད་རེ་བ་ཡང་ཆེན་པོ་བཅོལ་ཡོད། འོན་ཀྱང་ངས་ད་རེས་མོ་བཀག་ཚེ་མོའི་མདུན་ལམ་མེད་པ་བཟོས་པ་རེད། རྗེས་མ་གསལ་སྒྲོན་(རདྲ་བ་ལུང་ཁུག་འདི་ནས་མང་ཙམ་ཐོན་ཏེ་གཤོག་སྒྲོ་རྒྱས་ཏེ་འཕུར་ཐུབ་ཆེད་ངས་རྒན་ལགས་ཁྱེད་རང་དང་མཉམ་དུ་དཀའ་ལས་རྒྱག་འདོད་ཡོད’མིཅེས་བཤད་པ་དང་ཁོང་གི་ངོ་གདོང་ལས་ལྷག་བསམ་ཟོལོ་མེད་ཀྱི་ཉམས་ཤིག་མངོན། རྒན་ལགས་ཀྱིས་ཁོང་ལ་བལྟས་ཏེ་སྔར་བཞིན་དགོད་ཙམ་བྱེད་པ་ལས་གང་ཡང་མ་གསུངས། ངས་ཏུད་ཀྲང་གི་འཁྲིས་ལ་བཅར་ཏེཡོཏུད་ཀྲང་ལགས། ཁྱེད་ཚོས་ང་ལ་ཡིད་ཆེས་བྱས་ཏེ་སློབ་སྦྱོང་ལ་བཏང་བ་ཡིན་པས་ངས་ཁྱེད་གཉིས་དང་ཕ་མའི་རེ་བ་སྟོང་ཟད་མ་འགྲོ་བ་བྱེད་ངེས་ཡིན། རྗེས་མ་སློབ་གྲྭ་ཐོན་སོང་ན་ངས་ཕུ་ནུབ་ཏུ་ལོག་ཏེ་རྒན་ལགས་དང་འདྲ་བར་དགེ་རྒན་བྱས་ཆོག’’ ཅེས་སེམས་ལ་གང་ཤར་ཟོལ་མེད་དུ་བཤད་དེ་རང་གི་སེམས་ཤུགས་མཚོན་པ་བྱས། ཏུད་ཀྲང་204

གིས་ངའི་མགོ་བོ་ཕུར་ཙམ་བྱས་ཏེ‘‘གསལ་སྒྲོན། ངས་རྒན་ལགས་ཁོང་ལ་ཁག་པོ་བཟོས་ཏེ་ཨུ་ཚུགས་འདི་ལྟར་བྱེད་པ་ཡང་ལང་ཚོ་དར་བའི་གཞོན་ནུ་ཚོ་ཚང་མ་ལུང་ཁུག་འདིའི་ནང་ཉར་ཆེད་མིན། བྱ་ཞིག་ཡིན་ཀྱང་ནགས་ཚལ་སྟུག་སར་འགྲོ་བ་དང་། རི་དྭགས་ཤིག་ཡིན་ཀྱང་རྩྭ་ཆུ་བཟང་སར་འགྲོ་རྒྱུ་ཡིན་པས་ཁྱེད་རང་ཚོ་གཤོག་པ་བརྐྱངས་ནས་འཕུར་ཐུབ་ན་ངའི་བློ་ཁ་རྫོགས་’ཞེས་བཤད།ཏུད་ཀྲང་གི་སྐད་ཆར་རྒན་ལགས་ཀྱང་མོས་པོ་བྱུང་སྟེ‘‘དེ་རང་རེད’’ཅེས་མགོ་བོ་ལྕོག་ལྕོག་གནང་། སྐབས་དེར་ང་རང་ཁོ་ཚོ་དང་འབྲལ་མི་ཕོད་པ་ལྟ་བུའི་སྣང་བ་ཞིག་གློ་བུར་དུ་སྐྱེས་པ་དང་ཏུད་ཀྲང་ལའང་སེམས་གཏིང་ནས་དགའ་གུས་ཡི་རངས་ཀྱི་བློ་ཞིག་སྐྱེས་བྱུང་བས་མིག་གཉིས་མིག་ཆུས་བཀང་སྟེ་ལུས།ཏུད་ཀྲང་གིས‘‘དུས་ཚོད་ཞེ་དྲག་མེད་པས་སྔོན་ལ་ཨ་མར་ཤོད་པར་སོང་། ཉིན་ཤས་ནས་གཞིས་རྩེ་བར་བོང་དཔོན་ལྷག་པ་སྐྱེལ་བར་བཏང་ཆོག’’ཅེས་བཤད་པ་དང་རྒན་ལགས་ཀྱིས‘‘དེ་ཉིན་ང་ཡང་གསལ་སྒྲོན་སྐྱེལ་བར་འགྲོ་གི་ཡིན། མོ་རང་ངའི་སློབ་མའི་ཁྲོད་ནས་ཕྱི་ལ་སློབ་སྦྱོང་ལ་འགྲོ་མཁན་དང་པོ་དེ་ཡིན་པས་ངས་མ་བསྐྱལ་ན་ག་ལ་འགྲིག དངོས་གནས་བཤད་ན་གསལ་སྒྲོན་ཕྱིན་ན་ངའི་ལག་པ་ཡ་གཅིག་ཤོར་བ་དང་འདྲ་བས་ངས་ཀྱང་གཏོང་འདོད་མི་འདུག འོན་ཏེ་མོ་རང་བློ་རིག་པ་བཀྲ་ལ་སྙིང་རུས་ལྡན་པ་ཞིག་ཡིན་པས་རྗེས་མ་ཏན་ཏན་འཇོན་ཐང་ཅན་གྱི་མི་ཞིག་ཆགས་ཀྱི་རེད’’ཅེས་གསུངས། ག་དུས་སླེབས་མིན་སྣང་བ་མ་བྱུང་བར་ང་ཚོའི་འཁྲིས་ལ་མི་རྒན་པ་དང་སློབ་གྲོགས་མི་ཉུང་བ་ཞིག་སླེབས་ནས་འདུག་པ་དང་ཁོ་ཚོས་དེའི་སྐོར་ལ་ཡིད་སྨོན་གྱི་སྐད་ཆ་འདྲ་མིན་ཤོད་བཞིན་འདུག205

ང་བྱ་འཕུར་བ་བཞིན་ཁྱིམ་གྱི་ཕྱོགས་ལ་རྒྱུགས་ཕྱིན། ངས་བར་སྒོ་ནས‘‘ཨ་མ། གཏམ་བཟང་ཡོད’’ཅེས་རྒྱུགས་ཀྱིན་སྐད་བརྒྱབ། ཨ་མ་བ་རའི་ནང་ནས་འོ་ཟོ་འཁྱེར་ཏེ་དོན་ཡོང་བཞིན‘‘སྨྱོན་མ་ཁྱོད་ལ་གཏམ་བཟང་ག་རེ་ཡོད་དམ། ག་ལེར་གྱིས་དངརི’ཞེས་སེམས་ཁུར་གྱིས་སྨྲ་བཞིན་ཤར་རེར་ཁང་པའི་ནང་འཛུལ་ཕྱིན། ངས་ཨ་མའི་རྗེས་ལ་རྒྱུགས་པ་དང་ཁོང་གི་སྐེ་ལ་མཁྱུད་དེ་འཕག་འཚག་བརྒྱབ་པས‘‘ཨ་ཙི། རང་ནི་ད་དུང་ཕྲུ་གུའི་སྣང་བ་ཁོ་ན་རེད།བག་མར་འགྲོ་བའི་ལོ་ཚོད་ལ་སླེབས་གྲབས་ཡོད་ཀྱང་ད་དུང་ དཀྲུག་དཀྲུག་མ་གཏོང་དང་། ངའི་འོ་མ་དབོ་ས་རེད་’ཅེས་བཤད། ངས་ཨ་མའི་འཁྲིས་ལ་བཅར་ཏེ‘‘ཨ་མ་ང་དངོས་གནས་བག་མར་འགྲོ་མཁན་མིན། ངས་བཤད་པ་དངོས་གནས་ཡིན། རྒན་ལགས་དང་ཏུད་ཀྲང་ལགས་ཀྱིས་ང་རྒྱ་ནག་ལ་འགྲོ་དགོས་རེད་གསུངས་ཀྱིན་འདུགམི’ཅེས་བཤད། ཨ་མས་སྣང་འཇོག་མེད་པར‘‘ཁྱོད་རྒྱ་ནག་ལ་ཕྱིན་སོང་ན་ཁྱིའི་རྐུབ་ནས་ཉི་མ་ཤར་བ་རེད’’ ཅེས་བཤད།ངས‘‘དངོས་གནས་ཡིན་ཨ་མ། དངོས་གནས་གསུངས་ཀྱིན་འདུག ད་དུང་མགྱོགས་པོ་འགྲོ་དགོས་རེད་ཟེར་གྱིན་འདུག་’ཅེས་ནན་བཤད་བྱས་པས་ད་གཟོད་ཨ་མས་ངའི་སྐད་ཆར་སྣང་འཇོག་ཕྲན་བུ་བྱས་ཏེ‘‘ག་རེ། རང་ག་པར་ཐོན་མཁན་ཡིན’’‘‘ཨ་མ། ང་རྒྱ་ནག་ལ་འགྲོ་མཁན་ཡིནམི’ སྐད་ཆ་དེ་གོ་བ་དང་ཨ་མ་སྔར་བཞིན་ཡིད་མ་ཆེས་པར་མགོ་བོ་ཕྲེད་དུ་གཡུག་ཀྱིན‘‘འཚུབ་མ་སྟོན་དང་། ད་དུང་ཁ་སྤོ་ཆེན་པོ་ཡོང་། གཞེས་ནིང་ལོ་ཁྱོད་ཀྱིས་ང་ལ་ཁོང་ཁྲོ་ལུང་པར་མི་ཤོང་པ་ཞིག་བསླངས་པ་དེ་པ་ཕས་ཤེས་རྗེས་ཁོང་གིས་ཟེར་ན་རང་རྗེས་མ་ཤན་ལ་206 7

བསུས་ཏེ་ཤན་གྱི་གླ་པ་འདྲ་ལ་འཇུག་ཨེ་ཐུབ་བལྟ་གི་ཡིན་ཟེར་གྱིན་འདུག དེ་ལྟར་མ་བྱུང་ན་བུ་མོ་རང་གི་གཤིས་ཀ་འདྲ་བ་གྲོང་པ་སུའི་མནའ་མར་དགོས་ཀྱི་རེད་དམ’’ཞེས་ཡི་ཐང་ཆད་མདོག་གིས་བཤད། ངས་ཨ་མའི་ནག་ལ་ཙུབཝཱའི་ལག་པ་གཉིས་ནས་འཇུས་ཏེ་ས་ཁྲིའི་སྟེང་དུ་སྡོད་དུ་བཅུག་པ་དང་ང་རང་ཁོང་གི་མདུན་དུ་ལངས་ནས‘‘ཨ་མ། དངོས་གནས་ཡིན། དང་ཐོག་བྱས་ན་ང་རང་ཡང་ཡིད་ཆེས་མ་བྱུང་། འོན་ཀྱང་དེ་ནི་རྨི་ལམ་མིན་པར་མངོན་སུམ་རང་རེད།ཨ་མ་རང་ཡིད་ཆེས་ཀྱི་མ་རེད། རྒན་ལགས་ཀྱིས་གསུངས་པ་ལྟར་ན་གོ་སྐབས་འདི་ཏུད་ཀྲང་ལགས་ཀྱིས་སྤྲད་པ་རེད་གསུངས་ཀྱི་འདུག ཨ་མ། ད་ང་ལ་སྔོན་མ་ལྟ་བུའི་སེམས་ཁྲལ་མ་བྱེད་དང་། ང་ད་ལྟ་གོ་དོན་ལོན་མཁན་ཞིག་ཡིན།རྗེས་མ་ང་སློབ་གྲྭ་ཐོན་སོང་ན་ངས་ཨ་མ་རང་བསུས་ཏེ་སྐྱིད་ཤང་བཟོ་གི་ཡིན’རིཞེགབཤད།སྐབས་དེར་ཨ་མས་ངའི་གདོང་ལ་ཅེ་རེར་ལྟ་བཞིན་དེ་རིང་གཞི་ནས་རང་གིཁུ་མོ་ལ་རྒྱུས་མངའ་བྱུང་བ་ལྟར་གྱིས་ཡུད་ཙམ་བལྟས་བྱུང། དེ་དུས་ཁོང་སེམས་འགུལ་ཐེབས་པའམ་ཡང་ན་དགའ་པོ་བྱུང་བ་བརྗོད་ཚོད་མི་ཐིག་ཀྱང་འདྲེན་བྱེད་གཉིས་ཆུ་ཞག་གིས་གང་བ་དང་ངའི་མགོ་བོ་ལ་བྱུག་བྱུག་བྱེད་ཀྱིན‘‘བུ་མོ། དངོས་གནས་ཡིན་ན་རང་འགྲོ་རྐྱང་གྱིས་ཤིག ཡིན་ནའི་ས་ཐག་རིང་པོ་དེ་འདྲ་ལ་འཁྲིས་ལ་ཕ་མ་མེད་པས་མགོ་ཐོན་གྱི་རེད་དམ། ནང་ལ་ཁྱོད་སྣང་བ་གང་དྲན་བྱེད་རྒྱུ་ཡོད་ཀྱང་མིའི་ལུང་པར་ཅི་དྲགམི’ཅེས་ཁོང་སེམས་ཁྲལ་ལངས་འགོ་ཚུགས། ངས་ཐེག་པ་ཆེ་མདོག་གིས༤ཨ་མ་རང་སེམས་ཁྲལ་བྱེད་དགོས་མ་རེད་་ཅེས་ཁ་ཏ་བྱས།207

ཉིན་ཤས་རིང་སྐྲ་བཀྲུས་པ་དང་། ཁ་ཟས་བསྒར། ཡོས་ཆ་བརྔོས དེ་དག་ཚར་རྗེས་ཨ་མས་བཅོས་བསྒྱུར་སྐབས་ང་ཚོ་ལ་བགོ་བཤའ་ཐོབ་པའི་ཆ་སྒམ་ཡ་གཅིག་ཡོད་པ་དེའི་ནང་ང་ཚོའི་ནང་མི་ཚོའི་གྱོན་ཆས་ངོ་དྲག་པ་ཚང་མ་བླུགས་ཡོད་པས། ང་དང་ཨ་མས་ཨ་སློག་ཡང་ཡང་བརྒྱབ་སྟེ་ངས་གྱོན་ལོ་བའི་གོས་གསར་པ་ཞིག་བཙལ་ཡང་དེའི་ནང་པ་ལགས་ཀྱི་དམག་མིའི་ལྟོ་ཕད་སེར་པོ་ཆུང་ཆུང་ཞིག་དང་། རས་ཀྱི་དོར་མ་སྔོན་པོ་གསར་པ་ཞིག་ལས་གཞན་མ་བརྙེད་པས་ཨ་མ་སེམས་འཚབ་ཆེན་པོ་བྱེད་བཞིན་འདུག འོན་ཀྱང་ངས‘‘ཨ་མ་སེམས་ཁྲལ་བྱེད་དགོས་མ་རེད། སློབ་གྲྭར་སླེབས་རྗེས་གྱོན་ཆས་དང་ཉལ་ཆས་རང་འགྲིག་གནང་གི་རེད་ཟེར་གྱིན་འདུག གནས་སྐབས་དོར་མ་འདི་ཐུང་དུ་ཕྲན་བུ་གཏོང་དང། གཞན་དགོས་པ་མེད་’ ཅེས་སེམས་གསོ་བྱས།འོན་ཀྱང་ཨ་མ་བློ་མ་བདེ་བར་ཨ་མ་རང་གི་གྱོན་གོས་བླུག་པའི་སྒམ་དེ་ཕར་སྔོག་ཚུར་སྔོག་བྱས་རྗེས་དུས་ཆེན་དང་ལོ་གསར་སྐབས་མ་གཏོགས་གྱོན་མི་ཕོད་པའི་འོག་འཇུག་ལྗང་ཁུ་དེ་དང་། ཟིང་སྐྱ་དེ་ཚུར་བཏོན་ནས‘‘གསལ་སྒྲོན། ཁྱོད་རང་མིའི་ལུང་པར་འགྲོ་མཁན་ཡིན་པས་གྱོན་པ་ངོ་དྲག་པ་འདྲ་མ་བྱུང་ན་མིས་མཐོང་ཆུང་བྱས་ཡོང་། འོག་འཇུག་འདི་གཉིས་པ་ཕས་ཉོས་ནས་ཐེངས་ཁ་ཤས་ལས་གྱོན་མེད། སྣམ་བུ་བུབ་ཅིག་རང་ཡོད་པ་དེ་ནས་ད་ལོ་ཁྱོད་ལ་ཕྱུ་པ་ཅིག་བཟོ་དགོས་བསམ་ཡང་ད་རྗེས་ཟིན་མ་སོང་། འོན་ཀྱང་ངས་མགྱོགས་པོ་བཟོས་ནས་བསྐུར་འོངས་’ཞེས་བཤད། སྐབས་དེར་ཨ་མའི་བཞིན་ལས་འུ་ཐུག་ཐབས་ཟད་ཀྱི་རྣམ་པ་ཞིག་མངོན་ཡོང་ནའང་ངས་ཇི་མི་སྙམ་པར‘‘ཨ་མ་རང་སེམས་ཁྲལ་བྱེད་དགོས་མ་རེད’་ཅེས་ཨ་མ་བློ་བདེ་པོ་ཡོང་ཐབས་ཁོ་ན་བྱས།208

གློ་བུར་གྱི་གསར་འགྱུར་དེ་ལུང་ཆུང་ཡོངས་ལ་ཁྱབ་ནས་སྐད་གྲགས་ཆོད་པ་དང་ང་ཚོའི་དགའ་ཉེ་བློ་དཀར་ཚོ་ཡང་ང་ལ་སྐྱེལ་ཆང་བླུག་པར་ཡོང་ཞིང་།ཚང་མས་ཇ་ཆང་འཁྱེར་བ་དང་ཁ་བཏགས་གཡོགས་པ་མ་ཟད། ད་དུང་ཡོས་ཕྱུར་བག་ལེབ་ཀྱི་རྔན་པ་གང་དྲག་རེ་བསྐྱལ་བ་དང་འགའ་ཞིག་གིས་སྒོར་གཅིག་དངཁ་ཤས་ཀྱིས་སྒོར་ཟུར་ལྔ་ཙམ་གྱི་རྔན་པ་བྱིན་ནས་ཁྱོན་སྒོར་གཉིས་དང་སྒོར་ཟུར་བརྒྱད་ཏག་ཏག་བྱུང་འདུག ཁོང་ཚོས་ང་ལ་ལྕག་ལྕག་གྲུང་གྲུང་བྱེད་དགོས་ལུགས་ཀྱི་ཁ་ཏ་བསླབ་བྱ་བྱས་པ་མ་ཟད། ང་ཚོ་ཚང་མ་ངའི་ཁྱིམ་གྱི་གཡབ་སྟེང་ནང་ཇ་ཆང་འཐུང་གིན་ཁོང་ཚོས་རྒྱ་ནག་ཚ་བ་ཆེ་ལུགས་དང་། མེ་འཁོར་ཇི་འདྲ་ཡོད་ལུགས། དེ་བཞིན་རྒྱ་ནག་ཏུ་མི་མང་པོ་ཡོད་ལུགས་སོགས་གང་ཤེས་འཚང་ཁ་ཤིག་ཤིག་ངང་ཤོད་ཀྱིན་བསྡད།དེ་ཉིན་རྒན་ལགས་ཀྱང་ཕྱག་ཏུ་རས་ཐུམ་ཞིག་བསྣམས་ནས་ངའི་ཁྱིམ་ལ་ཕེབས་བྱུང་བས་ངས་སྤྲོ་བ་ཆེན་པོས་ཁོང་ལ་བསུ་བ་ཞུས། དེར་མི་རྣམས་ཀྱིས་ཀྱང་གུས་ཞབས་མཚོན་ཕྱིར་ཡར་ལངས་ནས་ཁོང་ལ་སྡོད་ས་གཟུར་བ་དང་རྒན་ལགས་ཀྱིས་ཚང་མར་འཛུམ་ཙམ་བྱས་རྗེས‘‘ལྷན་རྒྱས་སྤྲོ་པོ་གནང་ནས་བཞུགས་ཤིག ང་དང་གསལ་སྒྲོན་སྐད་ཆ་ཕྲན་བུ་གཏོང་དགོས་ཡོད’་ཅེས་ང་དང་མཉམ་དུ་གསོལ་ཐབ་ནང་ཕེབས། ངས་ཁོང་ལ་གསོལ་ཇ་ཞུས་ཏེ་ཁོང་གི་འཁྲིས་ལ་བསྡད། སྐད་ཆ་དྲང་པོ་བཤད་ན་སྐབས་དེར་ང་ལས་ལོ་ལྔ་དྲུག་གིས་ཆེ་བ་ལས་མེད་པའི་རྒན་ལགས་ཁོང་ངའི་ཨ་མ་ཡིན་པ་ལྟ་བུའི་བྱམས་སེམས་ཚོར་སྣང་ཞིག་སྐྱེས་ལ་གུས་བཀུར་ཀྱང་སྐྱེས། ཁོང་གིས་ངའི་རྣམ་འགྱུར་གཟིགས་རྗེས་ངའི་མགོ་ལ་བྱུག་བྱུག་གནང་སྟེ་‘གསལ་སྒྲོན། གྲ་སྒྲིག་ཚར་སོང་ངམ’་ཞེས་209

བཀའ་འདྲི་གནང་། དེར་ང་མགྲིན་པ་བརྣངས་ནས་སྐད་ཆ་ཤོད་མ་ཐུབ་པར་ཚར་བའི་བརྡ་ལ་མགོ་བོ་ལྕོག་ཏྲེམ་བྱས། རྒན་ལགས་ཀྱིས‘‘འོ་ཙི་གསལ་སྒྲོན།ངའི་བག་ཆགས་ནང་རང་གཤིས་ཀ་གྱོང་ལ། སྙིང་སྟོབས་ཡོད་མཁན་ཞིག་ཡིན་པསདེ་རིང་ག་རེ་བྱས་པ་རེད་དམ། ཁྱོད་རང་སེམས་པ་སྡུག་དགོས་མ་རེད།རངབློ་རིག་སྤྱང་བས་གྲོང་ཁྱེར་ཆེན་མོའི་ནང་སྦྱོང་བརྡར་བྱེད་པར་བསྐྱོད་ན་རྗེས་མ་ཏན་ཏན་མི་སྨོན་རང་སྐྱིད་ཞིག་ཡོང་ངེས་རེད། སེམས་ནང་གི་སྐད་ཆ་བཤད་ན་ང་ཡང་ཁྱོད་ལ་སྨོན་གྱིན་འདུག གོ་སྐབས་བཟང་པོ་འདི་འདྲ་ཧ་ཅང་དཀོན་པས་རང་གིས་དམ་འཛིན་བྱས་ཏེ་སློབ་སྦྱོང་ཡག་པོ་གྱིས’་ཞེས་བསླབ་བྱ་ཡང་ཡང་གནང་བ་དང་ཁོང་གིས་བསྣམས་ཕེབས་པའི་རས་འཐུམ་དེ་ཁ་བཤིག་གིན‘‘གསལ་སྒྲོན། མ་གཞི་སློབ་གྲྭར་སླེབས་རྗེས་གྱོན་གོས་ཆ་ཚང་སྤྲོད་ཀྱི་རེད།འོན་ཀྱང་འདི་ནས་ཐོན་དུས་གཙང་མ་བྱས་ཏེ་ཐོན་དགོས་རེད། གལ་ཏེ་ཕྱུ་པ་གྱོན་ཏེ་ཕྱིན་ན་སྟབས་མི་བདེ་བས་འདི་དག་རྦརྗེས་དང’་ཞེས་གསུངས། རས་འཐུམ་ནང་འོག་འཇུག་ཁྲ་ཁྲ་གསར་པ་ཞིག་དང་དོར་མ་སྔོན་པོ་ཁ་བབ་ཅིག་ཡོད་པ་མ་ཟད་ད་དུང་རས་ཀྱི་ཧདརྗེཇུར་ཞིག་ཡོད་པ་དང་དེའི་ནང་སི་སྐུད་ཀྱི་རྐང་ཤུབས་ཤིག་ཀྱང་བླུགས་འདུག ཁོང་གིས་དོར་མའི་ཁུག་མ་ནས་སྒོར་མོ་བཅུ་ལོར་ཞིག་བཏོན་ཏེ་ང་ལ་གནང་བྱུང་། ངས‘‘རྒན་ལགས། འདི་འདྲ་་་་འདི་འདྲ་་་་་་་་་ཞེས་ཕར་ཕུད་རྩིས་བྱེད་སྐབས་ཁོང་གིས་ངའི་ལག་པའི་ནང་དུ་བླུག་པ་དང་ཚུར་ཕུད་བཞིན‘‘མ་གཞི་ཁྱོད་རང་འདིར་སློབ་སྦྱོང་ཡག་ཤོས་ཡིན་ནའང་ལུང་པ་ཕུ་ཐུང་ཙམ་གྱི་ནང་སྐད་གྲགས་ལག་ངར་ཙམ་ཞིག་ཡིན་པས་བརྩོན་འགྲུས་ལྡབ་བརྒྱ་བསྐྱེད་དེ་སློབ་སྦྱོང་བྱེད་དགོས། དེ་ལྟར་མ་བྱས་ན་210

གཞན་གྱི་རྗེས་སུ་ལུས་ངེས་ཡིན་པས་ངའི་བསླབ་བྱ་སེམས་ལ་ཞོག་ཅིག ད་ལྟ་ང་གཉིས་ཀྱང་ཁོང་ཚོ་དང་མཉམ་དུ་སྡོད་པར་འགྲོམི་ཞེས་ཁ་ཏ་གནང་བ་དང་ཉི་གཡབ་ནང་ཕེབས། ང་སེམས་འགུལ་ཚད་མེད་ཐེབས་པས་ཁོང་གིས་ང་ལ་གནང་བའི་སྒོར་བཅུ་པོ་དེ་ལག་པའི་ནང་བཙིར་ཏེ་སྡོད་པ་ལས་ཐ་ན་ཁོང་གི་རྗེས་དེད་དེ་ཁོང་ལ‘‘ཐུགས་རྗེ་ཆེ་་ ཞུ་བའི་སྐད་ཆ་ཡང་ཤོད་མ་ཤེས་པར་རེ་ཞིག་ལུས།ང་ལ་ཇ་ཆང་འདྲེན་མཁན་སྐུ་མགྲོན་རྣམས་སྔ་རྗེས་སུ་ཐོན་རྗེས་སྔར་བཞིན་ངེད་མ་སྨད་གསུམ་ལས་མ་ལྷག ཨ་མས་དགོང་ཟས་ལ་གྲོ་ཐུག་ལུག་ཤ་བརྒྱབ་པ་ཞིག་བསྐོལ་བ་དང་ཐུག་པ་འཐུང་སྐབས‘‘ད་ནི་རེ་ཞིག་ཨ་མའི་ཐུག་པ་འཐུངབའི་མཐའ་མ་རེད་མི ཅེས་ཐུག་ཕྲུའི་ནང་གི་ཤ་བཞུར་ཏེ་ངའི་ཕོར་པའི་ནང་བླུགས་པ་དང་འདྲེན་བྱེད་གཉིས་ལས་མཆི་མའི་མུ་ཏིག་ལྷུང་འགོ་ཚུགས།གཅེན་པོ་ཡང་ཐུག་པ་ཧུ་ལུ་ཧུ་ལུ་ཞེས་འཐུང་བ་ལས་ཅང་མི་སྨྲ་བར་གནས་པས་ངས་སེམས་ཁྲལ་བྱེད་དགོས་མ་རེད་ཅེས་པ་ལས་ཡང་སྙིང་སྐད་ཆ་ཡག་པ་ག་རེ་ཤོད་དགོས་མིན་མ་དྲན། ཨ་མས་ལག་པ་ནག་པོ་དེས་མིག་གི་མཆི་མ་ཕྱིས་པ་དང་གད་མོ་དགོད་བཞིན‘‘ང་ག་རེ་འདྲ་པོ་འདུག་གམ། ཕྲུ་གུ་རྒྱ་ནག་ལ་སློབ་སྦྱོང་དུ་འགྲོ་རྒྱུ་ཡིན་པར་དགའ་སྣང་མ་བྱས་པར་ད་དུང་མིག་ཆུ་གཏོང་གི་འདུགམིམིཅེས་སོ་སོས་སོ་སོ་ལ་སེམས་གསོ་བྱས་པ་དང་། དེ་རིང་རྒན་ལགས་ཀྱིས་གནངབའི་དོར་མའི་ནང་ཁུག་ཏུ་རས་ཁུག་ཆུང་ཆུང་ཞིག་བཙེམས་ཏེ་ནང་ལ་ཡོད་པའི་སྒོར་ཉི་ཤུ་དང་རྒན་ལགས་ཀྱིས་གནང་བའི་སྒོར་བཅུ་པོ་དེ་བླུགས་ནས་ཚེམ་བུས་འབག་སྦྱར་བཏང་བ་དང་དགའ་ཉེ་སྤུན་མཆེད་ཚོས་སྤྲད་པའི་དངུལ་211

སིལ་མ་རྣམས་ལག་སྣེར་འཁུར་རྒྱུ་བྱས། ་ཐོན་ཁའི་དགོང་མོ་དེ་ང་ཧ་ལམ་གཉིད་ཁུག་མ་བྱུང་། ངས་མཐོང་རྒྱུ་ཕར་བཞག ཐོས་མ་མྱོང་བའི་རྒྱ་ནག་གི་ས་ཆ་ག་གེ་མོ་ཞིག་ངའི་ཀླད་པའི་ནང་རབ་རིབ་ཏུ་འཆར་བ་དང་། ་དེར་སླེབས་རྗེས་སློབ་སྦྱོང་བྱེད་པ་དང་། ཨ་མ་དང་རྒན་ལགས་ལ་ཡི་གེ་བསྐུར་བའི་ངང་ཚུལ་མང་དག་ཞིག་གིས་མཚན་མོ་རིང་པོ་དེ་བསྐྱལ། བྱ་སྐད་དང་པོ་བརྒྱབ་མཚམས་གཉིད་ཟམ་ཟིམ་ཞིག་ཁུག་བྱུང་ཡང་དེ་འཕྲལ་ཨ་མས‘‘ཨོ་ལོ་གསལ་སྒྲོན། ནམ་ལངས་འདུག་པས་མགྱོགས་པོ་ལོངས་ཤོག’’ཅེས་བོས། ནམ་རྒྱུན་ཡིན་ན་ཞོགས་པ་ཨ་མས་སྐད་དང་པོ་བཏང་རྗེས་འོག་འཇུག་གྱོན་ཏེ་ཙོག་ཙོག་ལ་གཉིད་ཟི་མ་གང་ཉལ། སྐད་གཉིས་པ་བཏང་རྗེས་དོར་མ་གྱོན་ཏེ་སླར་ཡང་གཉིད་ཟི་མ་གང་ཨེ་ཐོབ་བལྟས། མཐར་ཨ་མས་སྐད་ཅོར་རྒྱག་དུས་ང་ཡང་གཞི་ནས་ལངས་ཚར་གྱི་ཡོད་ཀྱང་དེ་ཉིན་ལམ་སེང་གཉིད་སད་དེ་ཡར་ལངས། ངོ་ལག་བཀྲུས་ཏེ་ཞོགས་ཟས་བཟས ཨ་མས་རྗེས་སུ་བྱ་བ་ལམ་འགྲོ་དང་ནད་མེད་གང་མགྱོགས་འཕྲད་པའི་སྨོན་ལམ་འདེབས་ཀྱིན་བསང་གསོལ་བྱས། ཡུད་ཙམ་ནས་ཤར་ཕྱོགས་རི་བོའི་རྩེ་ནས་དྲོད་ལྡན་ཉི་མ་ཤར་བ་དང་སྐབས་དེར་ཏུད་ཀྲང་རྒྱལ་པོས་ཀྱང་ལག་ཏུ་ཆང་ཧུའུ་གང་འཁྱེར་ཏེ་ངའི་ཁྱིམ་དུ་སླེབས་བྱུང་བས་ཨ་མས་ཐོག་ཁ་ནས་བྲེལ་ཚུབ་ངང་མར་བབས་ཡོང་ཏེ་ཁོང་ནང་དུ་གདན་དྲངས། ཁོང་གིས་ཨ་མར‘‘ཨ་ཅག་སྐྱིད་པ། ད་ཡིན་ན་ངས་ཁྱེད་རང་ལ་བཀྲ་ཤིས་བདེ་ལེགས་ཞུ་རྒྱུ་ཡིན། གསལ་སྒྲོན་ལུང་ཁུག་འདི་ནས་ཐོན་པ་ནི་མོ་རང་གི་སྤོབས་པ་ཙམ་མ་ཟད་ང་ཚོ་ཕུ་ནུབ་ཀྱི་སྤོབས་པ་ཡང་རེད’’ ཞེས་་ཨམ་ཕྲག་ནས་ཁ་བཏགས་ཨ་ཤེ་ཞིག་བཏོན་ནས་212

ངའི་སྐེ་ལ་གཡོགས། དེ་རྗེས་ཧུའུ་ནས་ཆང་གང་བླུག་སྟེ‘‘བུ་མོ། འཐུང་དང་།གསུམ་སྒྲོན་མཉེས་དག་ཅིག ཕ་ཡུལ་གྱི་ཆུ་དེ་ཡུལ་གཞན་གྱི་ཆུ་དང་མི་འདྲ་བས་དེ་རྩ་བ་ནས་མ་བརྗེད་པ་གྱིས་ཤིག རང་གིས་སློབ་སྦྱོང་ཐད་འཕྱུག་དོགས་མེད་ཀྱང་རྒན་ལགས་དང་། ཕ་མ། ཡུལ་མི་ཚོ་བཅས་ཀྱི་རེ་བ་སྟོང་ཟད་དུ་མ་ཕྱིན་པ་གྱིས་ཤིག’་ཅེས་གསུངས་བྱུང་བས་ངས་མགོ་བོ་ལྕོག་ལྕོག་བྱས་ཏེ‘‘ཏུད་ཀྲང་ལགས། ངས་ཚང་མ་སེམས་ལ་བཞག་ཡོད་་ཅེས་ཡིད་ཆེས་ཀྱིས་ཁེངས་བཞིན་དེ་ལྟར་བཤད། ཨ་མས་ཀྱང་ཏུད་ཀྲང་ལ་ཆང་གང་བཀྱགས་རྗེས་ལག་གཉིས་ཕུར་ཕུར་གཏོང་གིན‘‘ང་ཚོའི་གསལ་སྒྲོན་ལ་ཁྱེད་རང་སྐུ་དྲིན་ཆེན་པོ་ཡིན། ཁྱེད་ནི་སྔར་ནས་ད་བར་དངོས་གནས་ལུང་ཆུང་འདིའི་མགོན་སྐྱབས་དྲིན་ཆེན་ཡིནམི’ ཞེས་གུས་བཀུར་གྱི་སེམས་པ་མཚོན་བཞིན་སྨྲས། ཏུད་ཀྲང་གིས་དེར་སྣང་འཇོག་དེ་ཙམ་མ་བྱས་པར་ང་ལ་བལྟས་ཏེ‘‘ད་ཐོན་རྩིས་གྱིས།རྒན་ལགས་ཀྱིས་ཐོན་ཁར་སྔོན་ལ་རང་སློབ་ཁང་ནང་དུ་ཤོག་གསུངས་བྱུང་།བོང་དཔོན་ལྷག་པ་ཡང་ཕ་གིར་ཡོདམི’ ཅེས་བཤད་རྗེས་དེ་ནས་ཁ་གྱེས། ད་ནི་ང་རང་ཐོན་དགོས་པས་སྒོ་ཁར་ཨ་མས་ང་ལ་ཁ་བཏགས་ཨ་ཤེ་རིང་པོ་ཞིག་གཡོགས། དབུ་གཏུག་ཅིག་བྱས་རྗེས‘‘བྱ་བ་ལམ་འགྲོ་ཡོང་བ་ཤོག རྒྱ་ནག་ཏུ་སླེབས་རྗེས་ཡི་གེ་མང་ཙམ་ཐོངས་ཤོག ད་ང་ཡོང་གི་མིན’’ཞེས་བཤད། ཨ་མའི་འདྲེན་བྱེད་ཟུང་སླར་ཡང་མཆི་མས་གང་བ་དང་བཟོད་སྒོམ་ཚད་མེད་བྱས་ཏེ་ཁ་ཕྱིར་འཁོར། མཚམས་འདིར་ངས་ཨ་མར་སེམས་གསོའི་སྐད་ཆ་ཚིག་འགའ་བཤད་བསམས་ཀྱང་ཁ་ནས་མ་ཐོན་པས་ཨ་མའི་ལག་ནས་འཇུས། ཡུན་རིང་ཨ་མའི་གདོང་ལ་ཅེར་བ་དང་དེ་རྗེས་ཁ་གྱེས་ཏེ་གོམ་པ་ལྗི་པོ་ཞིག་སྤོས་ཏེ་213

གཅེན་པོ་དང་མཉམ་དུ་སློབ་ཁང་གི་ཕྱོགས་སུ་ཕྱིན།རྒྱུས་མངའ་ཤིན་ཏུ་ཆེ་བའི་སློབ་ཁང་དེ་ནམ་རྒྱུན་ལས་ཁ་ཁུ་སིམ་པ་དང་སྔར་བས་རྒྱུས་མངའ་ཆེ་བའི་སྣང་བ་ཞིག་ངམ་ངམ་ཤུགས་ལ་སྐྱེས། རྒན་ལགས་ཀྱིས་གྱོན་ཆས་གཙང་མ་ཞིག་གྱོན་ཏེ་སློབ་ཁང་གི་སྒོ་ཁར་སྒུག་འདུག ཁོང་གིས་ང་ལ་ལག་བརྡ་བྱེད་ཀྱིན‘‘གསལ་སྒྲོན། སྔོན་ལ་སློབ་ཁང་ནང་དུ་ཤོག་དང་།འདིར་རང་གི་སློབ་གྲོགས་ཚོས་སྒུག་ནས་ཡོད་’ཅེས་གསུངས་ཏེ་ངའི་ལག་ནས་འཇུས་ཏེ་ཁྲིད། སློབ་མ་རྣམས་སློབ་གྲྭའི་སྒོ་རའི་དབུས་སུ་རུབ་རུབ་བྱས་ཏེ་བསྡད་འདུག་པ་དང་། ཁོང་ཚོས་ཁ་ནས་ཅི་ཡང་མ་སྨྲས་ཀྱང་ང་ལ་ཡིད་སྨོན་གྱི་མིག་གིས་བལྟས་འདུག རྒན་ལགས་ཀྱིས‘‘སློབ་ཕྲུག་ཚོ། ཨ་ཅག་གསལ་སྒྲོན་ང་ཚོའི་སློབ་གྲྭ་ནས་ཐོན་དང་པོ་དེ་རེད། སློབ་གྲྭའི་ནང་རྒྱུན་དུ་སློབ་སྦྱོང་ཡག་པས་ད་རེས་གོ་སྐབས་བཟང་པོ་འདི་ཐོབ་པ་རེད། རྗེས་མ་ཁྱོད་ཚོས་ཀྱང་སློབ་སྦྱོང་ཧུར་ཐག་བྱས་ཏེ་གསལ་སྒྲོན་ནང་བཞིན་གྲོང་ཁྱེར་ཆེན་མོའི་ནང་སློབ་སྦྱོང་ལ་འགྲོ་ཐུབ་ན་ངས་ཁྱེད་ཚོ་རེ་རེ་བྱས་ཏེ་གཞིས་རྩེ་བར་བསྐྱལ་ཆོག’’ཅེས་བཤད་པས་ཡུད་ཙམ་རིང་ཙིར་ཙིར་འུར་འུར་གྱིས་ཁེངས། རྒན་ལགས་ཀྱིས‘‘ཁྱོད་རང་འགྲོ་ཁར་སློབ་གྲོགས་ཚོ་ལ་ཤོད་རྒྱུ་ག་རེ་ཡོད་དམ’’ཞེས་གསུངས་བྱུང་བས་ངས་ག་རེ་ཤོད་དགོས་མིན་མི་ཤེས་ལ་ག་ནས་ཤོད་དགོས་མིན་ཡང་མི་ཤེས་པས‘‘ང་ ་་་་་ང་་་་་་་མི’ཞེས་ལུས་རྐྱེན‘‘བྱས་ན་གཡུག་ཞོག རྗེས་མ་ང་ཚོར་ཡི་གེ་མང་ཙམ་ཐོངས་ཤོག’མིཅེས་ངའི་སྐེ་ལ་ཁ་བཏགས་ཤིག་གཡོག རྡོ་རྗེས་ཀྱང་སློབ་གྲྭའི་ཚབ་བྱས་ཏེ་ང་ལ་ཟིན་དེབ་སྤུས་ལེགས་ཤིག་སྤྲད་པ་དེ་ཡང་སློབ་གྲྭའི་ལག་རྟགས་ཞེས་པ་ཙམ་ལས་རྒན་ལགས་ཁོང་རང་གི་ཡིན་པ་གདོན་མི་ཟ། རྡོ་214

རྗེས་དེབ་དེ་ང་ལ་སྤྲད་རྗེས‘‘གསལ་སྒྲོན། རང་རྗེས་མ་ང་ཚོའི་ཕུ་ནུབ་ལ་ལོག་ཡོང་མཁན་ཡིན་ནམ། རང་གིས་ང་ཚོ་བརྗེད་མི་ཡོང་ངམ་’ཞེས་ང་ལ་ལྟ་བཞིན་དྲིས། ངས་སློབ་གྲོགས་ཚོ་ལ‘‘ང་སློབ་གྲྭ་ཐོན་རྗེས་ཏན་ཏན་ལོག་ཡོང་གི་ཡིན།ངས་ཁྱེད་ཚོ་བརྗེད་པ་མི་འདུག’’ཅེས་ཤོད་བཞིན་མིག་གཉིས་མཆི་མས་བཀང།སྐབས་དེར་བོང་དཔོན་ལྷག་པ་དེ་གར་ཡོང་ནས‘‘ད་ཐོན་རྩིས་གྱིས། ད་རེས་ཐོན་ཏེ་རྗེས་མ་ཐུག་རྒྱུ་མེད་པ་ནི་མ་རེདམི་ཅེས་བོང་བུ་ལ་ངའི་ལྟོ་སྒྱེ་ཆུང་ཆུང་དེ་དང་གྲོད་ཆང་བཀལ་ཏེ་ཏང་སྒྲ་དང་བཅས་ཏེ་ཐོན། རྒན་ལགས་ཀྱིས་ངའི་ལག་པ་ནས་འཇུས་་ཏེ་སྤྲོ་སྣང་དང་གོམ་པ་ཡང་པོ་སྤོས་ཏེ་བོང་དཔོན་གྱི་རྗེས་ལ་བཞུད། མདུན་དུ་གོམ་པ་རེ་རེ་སྤོས་བ་དང་དུས་མཚུངས་ང་རང་སྐྱེ་ས་དང་འཚར་སའི་ལུང་ཆུང་དེ་དང་བར་ཐག་ཇེ་རིང་དུ་འགྲོ་བ་དང་ངའི་འདྲིས་ཆེ་བའི་མི་དང་རྒྱང་ཇེ་རིང་དུ་འགྲོ་གིན་ཡོད་པས་ཡུད་ཙམ་ནས་ངས་ཕྱི་ལྟས་ཁ་ཤས་སློག དེ་དུས་ཨ་མ་ཁྱིམ་གྱི་ཐོག་ཁའི་སྟེང་དུ་ཀེ་རེར་ལངས་ཏེ་ངའི་རྗེས་ལ་མིག་གིས་སྐྱེལ་མ་བྱེད་བཞིན་འདུག་ལ་ཆེ་ཆུང་མི་སྙོམས་པའི་སློབ་གྲོགས་ཚོ་ཡང་ཁྱུ་འགྲིག་ནས་ཏུད་ཀྲང་རྒྱལ་པོ་དང་མཉམ་དུ་བྲག་སྐྱའི་སྟེང་ལ་འཛེགས་ནས་ང་ཚོའི་རྗེས་ལ་ལག་པ་གཡུག་གཡུག་བྱེད་བཞིན་འདུག བོང་དཔོན་ལྷག་པས‘‘བུ་མོ། ལམ་ཐག་རིང་བས་མགྱོགས་ཙམ་འགྲོ’’ཞེས་བོང་བུ་ལྕག་གིས་སྐུལ་བས་བོང་བུའི་གོམ་འགྲོས་མགྱོགས་སུ་སོང་བ་དང་ང་ཚོའི་གོམ་འགྲོས་ཀྱང་ཇེ་མགྱོགས་སུ་སོང་།ཉི་མ་ལ་ཁར་བཞུད་སྐབས་ང་ཚོ་གཞིས་རྩེར་འབྱོར། བོང་དཔོན་ལྷག་པས་རྒྱུས་མངའ་ཆེན་པོས་ང་ཚོ་རྫོང་གི་སྒོ་རའི་ནང་ཁྲིད་པ་མ་ཟད་ངའི་པཱ་215

ལགས་བཞུགས་སར་བསྐྱལ། པཱ་ལགས་ཀྱིས་གནས་ཚུལ་བྱུང་ལུགས་བྱུང་སྟངས་ཤེས་རྗེས་དགའ་དྲགས་ཏེ་སེམས་མནན་མ་ཐུབ་པར་སྐབས་རེ་ལག་པ་ཕུར་ཕུར་གཏོང་བ་དང་སྐབས་རེ་ངའི་ངོ་གདོང་ལ་བྱུག་བྱུག་བྱས། ཡང་སྐབས་རེ་ངའི་མགོ་བོ་ཕུར་བཞིན་རྒན་ལགས་ལ‘‘ངའི་བསམ་པར་བུ་མོ་འདི་ཕོགས་གཟན་ཞིག་ཨེ་ཡོང་བསམས་ནས་མ་གཡོག་གམ་ཡང་ན་ཆུ་སྐོལ་མཁན་དང་གད་རྒྱག་མཁན་གནས་སྐབས་གླ་པ་ཞིག་ལ་འཇུག་རྒྱུའི་རེ་བ་བཅངས་པ་ལས་རྒྱ་སྐེག་ཏུ་སློབ་སྦྱོང་ལ་གཏོང་ཐུབ་ཀྱི་རེད་སྙམ་པ་རྨི་ལམ་ལའང་འཁོར་མ་མྱོང་། དེ་རིང་ཀུང་ཧྲེ་གཞན་ནས་མི་རེ་གཉིས་རྫོང་གི་སྣེ་ལེན་ཁང་དུ་སླེབས་པ་དང་ཁོང་ཚོ་ཧྲན་ཏུང་དུ་ཨེམ་རྗེའི་སློབ་སྦྱོང་ལ་འགྲོ་མཁན་རེད་ཟེར་གྱིན་འདུག འོན་ཀྱང་ངའི་བུ་མོ་ཡང་ཁོང་ཚོ་དང་མཉམ་དུ་འགྲོ་ཐུབ་ཀྱི་རེད་སྙམ་པ་བསམ་ཡུལ་ལས་འདས’’ཅེས་ཤོད་བཞིན་མར་ཆེ་ཐག་ཆོད་བརྒྱབ་སྟེ་ཇ་ཞིག་བཟོས་པ་དེར་ཚྭ་མ་བརྒྱབ་པར་རྒན་ལགས་དང་ང་ཚོར་བླུག་པ་མ་ཟད་རྒན་ལགས་ཀྱི་ཞལ་དཀར་ཧ་ལམ་འཇོག་མི་འཇུག་པར་ཡང་ཡང་དྲངས། ང་ཚོས་ཇ་ཚྭ་མེད་དེ་བཏུངས་པ་ལས་སུས་ཀྱང་ཚྭ་མི་འདུག་ཅེས་ཤོད་མཁན་མ་བྱུང་ཡང་ང་རྒན་ལགས་ལ་ཧ་ཅང་འཚེར་པོ་བྱུང་།ཕྱི་ཉིན་དེར་ང་ཚོ་རྫོང་གི་འགོ་ཁྲིད་ཀྱིས་རུབ་རུབ་བཟོས་ནས་ཚོགས་འདུ་ཞིག་སྐོང་། དེ་རྗེས་གྱོན་ཆས་ཆ་ཚང་དང་ཐ་ན་ཡི་ཙི་ཨ་ཅོར་དང་བཅས་པ་སྤྲད་པ་དང་པཱ་ལགས་ཀྱིས་ཀྱང་ང་ལ་ཚོང་ཁང་ནས་ཏན་ཞིམ་བག་ཐུག་དང་ཕྱེ་རིལ་སོགས་རྔན་པ་གང་དགོས་ཉོས་ནས་བསྐུར། ཉིན་ཤས་ཀྱི་རྗེས་ལ་ང་ཚོ་བཅིངས་འགྲོལ་རྟགས་ཅན་གྱི་རླངས་འཁོར་ཞིག་ནང་བསྡད་དེ་ཐོན་རྩིས་བྱེད་ཀྱི་ཡོད།216

སྐབས་དེར་རླངས་འཁོར་གྱི་མཐའ་འཁོར་དུ་སློབ་ཕྲུག་ཐོན་མཁན་ཚོའི་དགའ་ཉེ་སྤུན་མཆེད་ཡམ་ཡོམ་བྱེད་ཀྱི་འདུགརྒན་ལགས་ངའི་འཁྲིས་ལ་བཅར་བ་དང་ངའི་ལག་ནས་དམ་པོར་འཇུས་ཏེ་འདར་སྐད་དང་སྦྲགས‘‘ངས་ཁྱོད་ལ་བྱ་བ་ལམ་འགྲོ་ཡོང་བའི་སྨོན་ལམ་བཏབ་ཆོག གསལ་སྒྲོན། གཙོ་བོ་སློབ་སྦྱོང་རེད། སློབ་སྦྱོང་ ་’ངས་ལན་ཅི་ཡང་འདེབས་མ་ཐུབ་པར་མགྲིན་པ་བརྣངས་ཏེ་ལུས། ‘‘གསལ་སྒྲོན།མིག་ཆུ་མ་གཏོང་ཞིག་་ ཁོང་གིས་ངའི་མིག་ཆུ་འཕྱིས་བཞིན‘‘ཁྱོད་རང་ལོ་ཤས་སོང་རྗེས་སློབ་གྲྭ་ཐོན་གྱི་རེད། ང་གནས་སྐབས་རིང་ས་གང་དུ་ཡང་འགྲོ་གི་མིན། ངས་རང་ལ་སྒུག་ནས་བསྡད་ཆོག དེ་དུས་གཅིག་བྱས་ན་ང་ཚོའི་སློབ་གྲྭ་རྒྱ་བསྐྱེད་བྱུང་བ་མ་ཟད་ཁྱོད་རང་དང་འདྲ་བའི་སློབ་ཕྲུག་མང་པོ་ཐོན་ངེས་རེད’’ ‘‘ཏུའུ་ཏུའུ།’’ རླངས་འཁོར་ཐོན་བརྡ་བཏང་བས་ཁོང་གིས་ངའི་དཔྲལ་བར་དབུ་གཏུག་བྱས། རླངས་འཁོར་དལ་བུར་བཏང་སོང་། ཁོང་དང་པཱ་ལགས་མཉམ་དུ་རླངས་འཁོར་གྱི་རྗེས་ལ་རྒྱུགས་བཞིན‘‘གསལ་སྒྲོན། ལམ་ལ་ཅག་པོ་གྱིས། གཟུགས་པོར་ཅ་ག་གྱིས་་ ་་་་‘‘རྒན་ལགས་དང་པཱ་ལགས་བཞུགས་ཨཱ’་རླངས་འཁོར་ཇེ་མགྱོགས་སུ་སོང་བ་དང་རླངས་འཁོར་གྱི་རྗེས་ལ་ཐལ་རྡུལ་ཇེ་མཐུག་ཏུ་སོང་ནས་སྐྱེལ་མི་ཚོའི་གཟུགས་བརྙན་རབ་རིབ་ཏུ་གྱུར་པ་དང་། མཐར་མི་མངོན་པར་གྱུར་ནའང་ངའི་འདྲེན་བྱེད་ལམ་དུ་ཁོང་གི་ལག་གཉིས་གཡུག་གཡུག་གིས་ང་ལ་སྐྱེལ་མ་བྱེད་བཞིན་ཡོད་པའི་སྣང་བ་འཆར་བས།ངས་སླར་ཡང་སྐད་ཤུགས་ཆེན་པོས‘‘རྒན་ལགས། ག་ལེ་བཞུགསམི་ཞེས་ཡང་217

ཡང་བོས།བདུན་པ།གཞིས་རྩེ་ནས་ལྷ་ས་དང་ལྷ་ས་ནས་ལིའུ་ཡོན་བར་རླངས་འཁོར་ལ་བསྡད་པདང་ལིའུ་ཡོན་ནས་མེ་འཁོར་ལ་བསྡད། སྐབས་དེར་ཕ་ཡུལ་དང་། ཕ་མ།ལྷག་པར་དུ་ངའི་བརྩེ་བའི་རྒན་ལགས་བཅས་མིག་ལམ་དུ་འཆར་ཐེངས་རེར་ང་ཕྱིར་ལོག་པར་འདོད་པ་དང་། ཡང་མཐོང་མ་མྱོང་བའི་ཡུལ་ལུང་དང་མཛེས་སྡུག་ལྡན་པའི་མ་འོངས་པས་ང་ལ་སེམས་ཤུགས་སྤྲད་ནས་ང་མུ་མཐུད་ལམ་དུ་་ཞུགས་རྒྱུར་སྐུལ་ལྕག་བཏང་། ་རྒྱལ་ས་པེ་ཅིང་དུ་འབྱོར་རྗེས། ངས་བཟོ་ཞིང་དམག་སློབ་ཆེན་གྱི་འཛིན་གྲྭའིནང་ལོ་གཅིག་རྨང་གཞིའི་རིག་གནས་སློབ་སྦྱོང་བྱས། དཀའ་ངལ་ཆེ་ལ་དུས་ཡུན་རིང་བའི་སློབ་གྲྭའི་ལོ་ཟླའི་ནང་ངས་དཀའ་ངལ་མང་པོ་ཁྱད་དུ་བསད།ང་ཕུ་ནུབ་ཏུ་སྡོད་སྐབས་ང་ཚོའི་སློབ་གྲྭའི་ནང་གི་ཨང་དང་པོ་ཡིན་ནའང་རྒན་ལགས་ཀྱིས་གསུངས་པ་ལྟར་མི་གཞན་གྱི་ཁྲོད་དུ་དངོས་འབྲེལ་སོ་སོའི་རྨང་གཞི་སྐྱོ་པོ་ཡིན་པ་རྟོགས། སྐབས་འགར་ངའི་ལུས་སེམས་གཉིས་ཀ་ལྕགས་ཐག་གྱོང་པོ་ཞིག་གིས་བསྡམ་པ་བཞིན་འགུལ་བསྐྱོད་གཏོང་ཐབས་མེད་པའི་སྣང་བ་མྱོང་བས། ང་རང་ཡིད་ཐང་རྦད་དེ་ཆད་ནས་ལུས་པའི་སྐབས་ངའི་རྒན་ལགས་ཀྱི་མཐོང་སྣང་དོད་པའི་གཟུགས་བརྙན་དང་། ངག་འཇམ་པའི་བསླབ་བྱ་རེ་རེ་རྣ་ལམ་དུ་ལྷང་ལྷང་འཁོར་བ་མ་ཟད། ངས་ཁོང་ལ་བཞག་པའི་དམ་བཅའ་ཡིད་ལ་དྲན་ཏེ་རང་གིས་རང་ལ་སེམས་གསོ་དང་སྐུལ་ལྕག་བཏང་སྟེ་དཀའ་ངལ་གྱི་218

འདམ་རྫབ་ནང་ལས་ཨུ་ཚུགས་ཀྱིས་ལངས་ཐོག་མི་གཞན་ལས་ལྡབ་འགྱུར་གྱིས་འབད་པ་བྱེད་ཀྱིན་ཡོད། སློབ་སྦྱོང་ཛ་དྲག་ཇི་ཙམ་ཆེ་ནའང་ཐོག་མའི་དུས་སུ་ངས་རྒན་ལགས་ལ་ཟླ་རེར་ཡི་གེ་རེ་བཏང་སྟེ་ངའི་སློབ་སྦྱོང་དང་འཚོ་བའི་སྐོར་སྙན་སེང་ཞུ་གིན་ཡོད་ལ། ཁོང་གིས་ཀྱང་ཡི་གེ་རེ་རེ་བཞིན་ལ་ཡིག་ལན་གནང་ནས་ང་ལ་སློབ་གསོ་དང་སྐུལ་མ་ཡང་ཡང་གནང་གི་ཡོད།སྟབས་ལིགས་པ་ཞིག་ལ་རྒྱུས་མངའ་མེད་པའི་མི་ཡུལ་དུ་སྟེས་དབང་གིས་ངས་རྒན་ལགས་ཀྱི་དེ་སྔའི་སློབ་ཕྲུག་ཅིག་ངོ་ཤེས་བྱུང་། དེ་ཡང་ཆར་པ་སིམ་སིམ་ཆད་མེད་བབས་པའི་ལོ་རེར་ཐེངས་རེ་འཚོགས་པའི་སློབ་གྲྭའི་དབྱར་ཁའི་ལུས་རྩལ་འགྲན་བསྡུར་གྱི་སྐབས་སུ་རེད། ཐེངས་འདིའི་འགྲན་བསྡུར་ནང་མཆོང་། རྒྱུགས། འཕེན་གསུམ་ཡོད་པས་ངས་རྨིད་3000 ཡི་རྒྱུགས་ཤར་དང་ལག་འབོམ་འཕེན་པའི་འགྲན་བསྡུར་ནང་ཞུགས། འགྲན་བསྡུར་འགོ་ཚུགས་ཁར་གང་ནས་གཡར་མིན་མ་ཤེས་པར་ང་ཚོ‘རེ་འཛིན་གྲྭའི་ལུས་རྩལ་ཨུ་ཡོན་དང་། པན་ཀྲང་གིས་ང་ལ་འགྱིག་འཇུར་དཀར་པོ་ཞིག་གཡོགས་པ་དང་ངེས་པར་དུ་མི་གཞན་གྱི་རྗེས་ལ་མ་ལུས་པ་བྱེད་དགོས་ཞེས་མངགས་ཆ་ཡང་ཡང་བྱས་བྱུང་། ངས་འགྱིག་འཇུར་གྱོན་ཏེ་སྐོར་ཿསྒ་གཅིག་མ་འཁོར་གོང་རྐང་པ་འགྱིག་འཇུར་ནང་རྔུལ་བ་དང་འདྲེད་བརྡར་ཤོར་ནས་གོམ་པ་སྤོ་མི་བདེ་བས་ངས་འགྱིག་འཇུར་ལག་པར་འཁྱེར་ནས་རྐང་རྗེན་མར་རྒྱུག ངའི་གོམ་པ་སྤོ་བདེ་རུ་ཕྱིན་པ་དང་མྱུར་ཚད་ཀྱང་མགྱོགས་སུ་ཕྱིན་པས་མཐའ་བསྐོར་ནས་སྐུལ་ལྕག་གི་ཐལ་མོ་བརྡབ་པ་མ་ཟད‘‘འོ་དེ་རང་རེད། གྱོང་པོ་བྱུངམི་ཟེར་བའི་བསྔགས་བརྗོད་ཁྲོད་ངས་ཨང་དང་པོ་བླངས། ང་དང་མཉམ་དུ་རྒྱུག་མཁན་་ 219

མང་པོ་ཞིག་རོགས་པས་བསྐྱོར་བའམ། འགའ་རེ་མཐའ་མཇུག་ཏུ་སླེབས་སྐབས་འགྱེལ་བ་སོགས་བྱེད་ཀྱིན་འདུག་ཀྱང་ང་ནི་ད་དུང་སྐྱོན་ཅི་ཡང་མེད་པར་གོམ་པ་བརྟན་པོ་སྤོ་ཐུབ་པས་ཚང་མས་ཧ་ལས་ལས་བྱེད། ང་ཚོ་ལས་འཛིན་གྲྭ་མཐོ་བའི་དབྱངས་སྐྱིད་སྒྲོལ་མ་ཡང་ང་ཚོའི་འཛིན་གྲྭའི་སློབ་གྲོགས་དང་མཉམ་དུ་ངའི་འཁྲིས་སུ་ཡོང་ནས‘‘གསལ་སྒྲོན། འགྱིག་ལྷམ་གྱིས་གཅུར་གྱིན་འདུག་གམམི’ཞེས་དྲིས། ད་བྱེད་དུས་ང་ལ་འགྱིག་ལྷམ་གཡར་མཁན་དབྱངས་སྐྱིད་སྒྲོལ་མ་རེད་འདུག ངས‘‘ང་ཚོ་རི་ཁུལ་དུ་འཚོ་བ་སྐྱེལ་མཁན་ཡིན་པས་རྐང་རྗེན་མར་རྒྱུག་ཤར་གློད་རྒྱུར་གོམས་ཡོད། ལྷག་པར་དུ་ས་ཆ་བདེ་པོ་དང་འཇམ་པོ་འདི་འདྲར་རྐང་རྗེན་མར་རྒྱུགས་ན་དེ་བས་སྐྱིད་པ་འདུགམི’ཅེས་བཤད།དེ་ནས་བཟུང་སློབ་གྲོགས་མང་པོ་ཞིག་གིས་ང་ངོ་ཤེས་པ་དང་ངའི་སྐོར་ལ་དོ་སྣང་བྱེད་མཁན་བྱུང་བ་མ་ཟད། ས་ཐག་རྒྱང་བའི་མི་ཡུལ་དུ་བོད་ནས་ཡོང་མཁན་ཚང་མ་ཕ་ཡུལ་གཅིག་པར་གྱུར་པ་དང་། ལྷག་པར་དུ་རྫོང་དང་ཀུང་ཧྲེ་གཅིག་པ་མིན་ནའང་གཙང་སྐད་རྒྱག་མཁན་ཡིན་པ་ཙམ་གྱིས་ཕ་ཡུལ་གཅིག་པའི་འདུ་ཤེས་ཆེ་བས་ང་ཚོ་ཕན་ཚུན་གྱི་ཕ་ཡུལ་དང་། ཕ་མ། དགེ་རྒན་བཅས་ཀྱི་སྐོར་རེ་རེ་བཞིན་གླེང་མོ་བྱས། ད་བྱེད་དུས་དབྱངས་སྐྱིད་སྒྲོལ་མའི་རྩ་བའི་རྒན་ལགས་ཀྱང་ངའི་རྒན་ལགས་རེད་འདུག་པས་དེ་ནས་བཟུང་ང་གཉིས་ཀྱི་འབྲེལ་བ་དེ་བས་ཟབ་དུ་ཕྱིན་ཏེ་དལ་པ་ཡོད་ཚད་ལ་རྒན་ལགས་ཀྱི་སྐོར་མང་པོ་ཞིག་གླེང་གི་ཡོད་པས་ངས་དེ་སྔ་ཤེས་འདོད་ཀྱང་སྐོག་གྱུར་དུ་ལུས་པའི་གནས་ཚུལ་དེ་ད་གཟོད་གཞི་ནས་ཤེས་བྱུང་། ་220

རྒན་ལགས་ཀྱིས་དབུགས་རིང་གཏོང་བཞིན་སྣང་བ་མེད་པར‘‘ཐབས་རྡུགས་ལ་’ཞེས་ཤོད་པའི་དོན་གྲུབ་ཅེས་པ་དེ་ནི་རྒན་ལགས་དང་མཉམ་དུ་རྒྱལ་རྩེ་སློབ་འབྲིང་ནས་ཐོན་པ་ཞིག་ཡིན་ཡང་ཁོ་གཉིས་ཀྱི་གཞི་ཁུངས་གཙང་མ་མེད་པས་མུ་མཐུད་ལས་བྱེད་སློབ་གྲྭར་འགྲོ་བའི་གོ་སྐབས་མ་བྱུང་བར་ཁོ་གཉིས་མཉམ་དུ་མཁར་སྨད་ཆུས་ལ་འབྱོར་བ་མ་ཟད་དེ་ནས་ཀྱང་གླིང་པ་གྲོང་ཚོར་བཏང་། གླིང་དུ་སླེབས་རྗེས་དགེ་རྒན་གཅིག་ལས་མི་དགོས་པས་རྒན་པ་སངས་བུ་ཁྲིད་ལགས་སློབ་གྲྭའི་དགེ་རྒན་བྱེད་དུ་བཅུག་པ་དང་དོན་གྲུབ་རུ་ཁག་གི་རྩིས་པ་གཞོན་པར་བསྐོས། འོན་ཀྱང་ཁོ་ནི་གཤིས་ཀ་བག་ཡངས་ཅན་ཞིག་ཡིན་པས་རྟག་ཏུ་ཁ་གླུ་ཆུང་དང་མི་བྲལ་བ་དང་སྐད་ཆ་ཤོད་སྐབས་ཀྱང་འཛེམ་ཟོན་དེ་ཙམ་མི་བྱེད་མཁན་ཞིག་ཡིན་པས་རུ་ཁག་གི་འགོ་ཁྲིད་ཀྱི་སྣང་བར་འགྲོ་པོ་མ་བྱུང་བ་དང་། སྐབས་རེར་སྐར་ཐོ་འགོད་སྐབས་ཀྱང་དྲང་བཞག་ཚ་དྲགས་ཏེ་ཁོ་ཚོར་ཕོག་ཐུག་ཡོང་གི་ཡོད་པས་ཁོ་ཚོས་ཀྱང་ཁོ་ནི‘‘སྤོབས་པ་མཐོ་བ་དང་མཇུག་མ་བཏེགས་མཁན་ཞིག་རེད་’ཅེས་རུ་ཁག་གི་ཕག་རྫིར་བཏང་། ཕག་པ་ནི་སྤུ་མེད་བསམ་ས།ཞིགས་མི་ཐུབ་མཁན་ཞིག་ཡིན་ལ་དུད་འགྲོའི་ནང་ནས་མདོག་ཉེས་ཤོས་དང་བཙོག་ཤོས་ཤིག་ཡིན་ནའང་ཁོ་ལ་མཚོན་ན་བསམ་གཞིགས་མི་ཐུབ་པའི་ཕག་པས་ཁོའི་བཀོད་པར་ཉན་པ་མ་ཟད་ཁོ་ལ་ཞེད་སྣང་དང་ཚེར་སྣང་བྱེད་ཤེས་ཀྱི་ཡོད་པས་ཕག་པའི་མདུན་དུ་རང་ཉིད་མི་ཞིག་ཡིན་པའི་འདུ་ཤེས་ཤིག་འཆར་གྱིན་ཡོད། དེ་ཙམ་མ་ཟད་ཡངས་ཤིང་རྒྱ་ཆེའི་ས་གཞི་ཆེན་པོས་ཁོ་ལ་འཚོ་བའི་རེ་བ་ཞིག་བྱིན་པ་དང་ཁོས་ཕག་པ་འཚོ་དུས་རང་གིས་དགའ་བའི་རི་མོ་འབྲི་རྒྱུ་དང་དཔེ་དེབ་བལྟ་རྒྱུ་བྱུང་བས་མི་མོས་པའི་221

འཁང་ར་གཏན་ནས་མ་བྱས། སྐབས་འགར་ཁོས་རིའི་སྟེང་དུ་ལུག་རྫི་ཚོ་དང་འདྲ་བར་སྐད་གསང་མཐོན་པོས་གླུ་ལེན་པ་དང་རི་སྐྱེས་སྔོ་ཚོད་སྣ་ཚོགས་བཀོག་སྟེ་ཟ་བ་དང་། སྐབས་འགར་སྒྱེ་གཏེ་སེར་པོ་ཞིག་ཡོད་པ་དེའི་ནང་སྔོ་ཚོད་གང་བླུག་ཐོག་དེ་དང་མཉམ་དུ་རང་ཉིད་ཀྱི་གྱོན་པ་འཁྲུ་རྒྱུ་རྣམས་སློབ་ཁང་གི་སྒེའུ་ཁུང་སྟེང་འཇོག་གི་ཡོད།རྒན་ལགས་ཀྱིས་ཀྱང་ཁོའི་གྱོན་པ་རྣམས་གཙང་མ་འཁྲུས་རྗེས་སྔར་བཞིན་སྒྱེ་གཏེ་དེའི་ནང་ལྟེབས་རྩེག་ལེགས་པར་བརྒྱབ་ནས་སྒེའུ་ཁུང་སྟེང་འཇོག་པ་དང་། སྐབས་འགར་ཟ་རྒྱུ་ཞིམ་པ་འདྲ་ཡོད་ན་སྒྱེ་གཏེའི་ནང་བླུག་ནས་ཁོ་ལེན་པར་ཡོང་རྒྱུར་སྒུག་གི་ཡོད། ཁོ་གཉིས་ཀྱི་ལས་དབང་དང་གནས་བབ་ཡོངས་སུ་མཐུན་པས་ཕན་ཚུན་མཛའ་སེམས་ཡོད་ནའང་གཉིས་ཀ་རུ་ཁག་ནས་ལྟ་རྟོག་བྱ་ཡུལ་ཡིན་པ་དང་ལྷག་པར་དུ་གྲོང་གསེབ་ཏུ་ཕོ་མོའི་འབྲེལ་བའི་ཐད་ཚོར་བ་རྣོ་བས་རང་རང་སོ་སོའི་སེམས་ནང་བསམ་པ་ཁ་ནས་ཤོད་མི་ཕོད་པ་དང་། ཐ་ན་ལམ་ཟུར་དུ་ཐུག་ཀྱང་སྟབས་བདེའི་འཚམས་འདྲི་བྱས་རྗེས་བྲེལ་འཚུབ་ཀྱིས་གྱེས་པ་ལས་ལང་ཚོ་རབ་ཏུ་རྒྱས་པའི་གཞོན་ནུ་གཉིས་པོས་ཕན་ཚུན་བརྩེ་དུང་གི་སྐོར་ཧ་ལམ་གླེང་མ་མྱོང། འོན་ཀྱང་ཁོ་གཉིས་ཀྱི་སེམས་གཏིང་གི་བརྩེ་དུང་གི་ས་བོན་ལ་མྱུ་གུ་འབུད་པ་འགོག་ཐབས་མེད་པ་དང་ཇི་ལྟར་ཡིད་གཟབ་བྱས་ཀྱང་ཁོ་གཉིས་དབར་སྤྱིར་བཏང་མིན་པའི་འབྲེལ་བ་ཡོད་པ་དེ་གྲལ་རིམ་འཐབ་རྩོད་ཀྱི་ཚོར་བ་སྐྱེན་པའི་རུ་ཁག་གི་ཆབ་སྲིད་ཏུད་ཀྲང་གིས་ཤེས་པས་གོང་རིམ་ལ་ཁོ་གཉིས་ཁ་འཕྲལ་དགོས་པའི་སྐོར་སྙན་སེང་ཞུས།གོང་རིམ་ནས་ཀྱང་དོན་དེ་ཚབས་ཆེན་པོར་བརྩིས་ནས་རྒན་པ་སངས་བུ་ཁྲིད་222

ལགས་ཕུ་ནུབ་ཏུ་དགེ་རྒན་བྱེད་པར་བཏང་། གནས་ཚུལ་དེ་དོན་གྲུབ་ཀྱིས་ཤེས་རྗེས་མཚན་གང་གཉིད་མ་ཁུག སང་ཞོགས་དེར་ཁོ་སྔ་པོ་ནས་ལངས་ཏེ་རྒན་ལགས་ཀྱི་སྒོ་ཁར་ཉིན་ཐོའི་དེབ་ཁེངས་པ་ཞིག་བཞག་རྗེས་ཅི་ཡང་མི་སྨྲ་བར་ཕག་པ་དེད་དེ་རི་ལྡེབས་སུ་བསྐྱོད།ཉིན་ཐོའི་ནང་ཁོ་གཉིས་གླིང་དུ་སླེབས་པ་ནས་ད་བར་གྱི་གནས་ཚུལ་བཀོད་ཡོད་པ་མ་ཟད་ཕལ་ཆེ་བ་ནི་ཁོས་རྟག་ཏུ་སེམས་ནང་ནས་ཁོང་ལ་བཤད་པའི་སྙིང་གཏམ་དང་ཤོད་འཕྲོར་ལུས་པའི་སྐད་ཆ་ཞེ་གཅིག་ཡིན། ཁོས་དེ་ཉིན་ངའི་རྒན་ལགས་ས་ཐག་རིང་ཙམ་བར་སྐྱེལ་བར་འགྲོ་འདོད་པ་མ་ཟད་ཐ་ན་ཁོང་དང་མཉམ་དུ་ཕུ་ནུབ་ལ་འགྲོ་འདོད་ཡོད་ཀྱང་དེ་ནི་ཕྱོགས་གཉིས་ཀར་ཕན་ཐོགས་མེད་པ་དང་། དེ་བས་རྒན་པ་སངས་བུ་ཁྲིད་ལགས་ལ་ཕན་མེད་གནོད་སྐྱེལ་གྱི་ཉེན་ཁ་ཆེན་པོ་ཡོད་པས་ཞོགས་པ་སྔ་པོ་ནས་ཐོན་ཏེ་སེམས་ཀྱིས་སྐྱེལ་མ་བྱེད་པ་དང་། རི་ལྡེབས་སུ་གན་རྐྱལ་ལ་ཉལ་ཐོག་སྔོ་བསངས་ནམ་མཁར་ལྟ་བཞིན་མིག་ཆུའི་སྐྱེལ་ཆང་ཆུ་འཛིན་བརྒྱུད་དེ་མ་བསྐུར་ཀ་མེད་ཡིན་ལུགས་བྲིས་ཡོད།རང་གི་སྙིང་ཉེ་ཤོས་དང་དགའ་ཉེ་གཅིག་པུ་དེ་ཡང་གློ་བུར་དུ་མིག་ལམ་ནས་ཡལ་བ་དང་ཁོའི་སེམས་ཀྱི་རྟེན་སའི་གྱང་རྦད་དེ་ཞིག རྣམ་ཀུན་འཚོ་བ་ཇི་ལྟར་ཞན་པ་དང་ལས་ཀ་ཇི་ལྟར་ཐབས་སྐྱོ་ནའང་སློབ་ཕྲུག་གི་དཔེ་དེབ་ཀློག་པའི་སྒྲ་དེ་རང་གི་སེམས་ཀྱི་རྟེན་ས་ཡིན་ལ་དེས་རང་ལ་བཤད་པའི་སྙིང་གཏམ་དུ་གོ་བ་དང་རི་སྟེང་ནས་བལྟས་ན་མཐོང་ཐུབ་པའི་སློབ་ཁང་ཆུང་ཆུང་དེ་རང་འཁོར་སའི་ཁྱིམ་གཞིས་ལྟ་བུའི་ཚོར་བ་ཡོང་གིན་ཡོད་ནའང་ད་ཆ་ཐམས་ཅད་223

སྟོང་ལྷང་ལྷང་དུ་གྱུར། ཁོའི་ལུས་པོ་ཇེ་རིད་དུ་སོང་བ་དང་བཞིན་ལས་སྤྲོ་སྣང་གི་རྣམ་འགྱུར་མཐོང་རྒྱུ་མེད་ནའང‘‘ཁ་ལངས་ལ་ཤོར་བའི་སི་གླུ་དེ། ཕ་ཨ་ཕ་ཤི་ཡང་སྐྱུ་རུ་རུམི’ཞེས་པ་ལྟར་གླུ་ལེན་པའི་གོམས་གཤིས་ལ་འགྱུར་ལྡོག་གང་ཡང་བྱུང་མེད་པ་དང་དེ་བས་ད་ཆ་གླུ་བླངས་ནས་རང་སེམས་ཀྱི་སྐྱོ་སྣང་དང་དྲན་སེམས་མཚོན་པ་བྱ་རྒྱུ་དེ་ཆད་མེད་ཀྱི་རྒྱུན་ལྟོར་གྱུར། ཁོས་རྒྱུན་དུ་ཕག་པ་རྣམས་རྩྭ་དང་གྲོ་མ་མང་སའི་ཆུ་གཞུང་ཞིག་ལ་བཀག སོ་སོ་གན་རྐྱལ་ལ་ཉལ་ཏེ‘‘རྨ་བྱས་རྒྱ་གར་ཤར་ལ། །ལན་ཞིག་སྣོམ་རོགས་གནང་དང་། །བཞུགས་ས་དགའ་ལྡན་ཕོ་བྲང་། །སྔར་ལས་དར་ཞིང་རྒྱས་པ། ། ’’ཞེས་པ་དེ་གཏོང་རྒྱུར་ཧ་ཅང་དགའ་པོ་བྱེད་ཀྱི་ཡོད་པས་སུ་ཞིག་གིས་སྙན་སེང་ཞུས་མིན་མ་ཤེས་པར་དོན་དེ་ཆབ་སྲིད་ཀྱི་རྫི་རྣོ་བའི་ཀུང་ཧྲེའི་ཧྲུའུ་ཅི་དང་ཀྲུའུ་རེན་གྱི་རྣ་བར་ཐོས། དེ་འཕྲལ་མང་ཚོགས་ཀྱི་དགག་རྒྱག་ཚོགས་ཆེན་འཚོགས་ཏེ‘‘ལོག་སྤྱོད་ཀྱི་གཞས་དེ་འདྲ་གཏོང་བ་ནི་འབྱོར་མེད་གྲལ་རིམ་སྲིད་དབང་སྒེར་འཛིན་ལ་འགོག་རྒོལ་བྱས་པ་ཞིག་རེད།དེ་གཏོང་བའི་དམིགས་ཡུལ་དང་རྒྱུ་མཚན་ཤོད་དགོས’་ཞེས་དྲི་བ་བསྐོན། མ་གཞི་ཁོས་ཡི་གེ་ཤེས་པ་མ་ཟད་གཞོན་ནུ་ཤེས་ཡོན་ཅན་གྱི་མིང་ཐོག་ནས་ས་འདིར་སླེབས་པ་ཞིག་ཡིན་ཡང་ཁོས་གཞས་དེའི་ནང་དོན་གཏིང་ཟབ་པོ་མི་ཤེས་ལ་ཐ་ན་ཇི་ལྟར་ཤེས་མིན་ཡང་མི་དྲན་པར་རྣར་འདྲིས་པའི་བག་ཆགས་ཁོ་ན་ལས་མེད་པས་དེ་ལྟར་ངོས་ལེན་ཞུས། འོན་ཀྱང་དེས་ཀུང་ཧྲེའི་འགོ་ཁྲིད་ཚོའི་བློ་ཁ་གང་ཐབས་མེད་པས་ཁོ་རྣམ་འགྱུར་ཡག་པོ་མི་འདུག་ཅེས་ཕག་པ་འཚོ་224

བར་མ་བཏང་བར་སྤྱི་ཁང་ནང་ངོས་ལེན་ཡི་གེ་འབྲི་རུ་བཅུག་པ་དང་སང་མ་གནངས་ཅག་ལ་དགག་རྒྱག་གི་ཚོགས་འདུ་རེ་འཚོགས་ཏེ་ཁོར་ངོས་ལེན་ཞུ་རུ་བཅུག ལྕགས་ངར་མ་ཞིག་ཡིན་ཀྱང་མེའི་ནང་བཞག་ན་མཉེན་པའི་དུས་ཤིག་ཡོད་པས་ཁོའི་བག་ཡངས་ཀྱི་སེམས་པ་དེ་ཡང་རིམ་པས་གུ་དོག་པོ་ཞིག་ཏུ་གྱུར།ཁོས་འབད་འཐབ་གང་འདྲ་བྱས་ཀྱང་ངོས་ལེན་གང་འདྲ་ཞུ་དང་ཡང་སྙིང་གང་ནས་ཞུ་དགོས་མིན་མི་དྲན། ཉིན་བདུན་བསྟུད་མར་བསམ་བློ་བཏང་ཡང་འབྲས་བུ་མ་བྱུང་བར་ཁོའི་སྐྲ་ཟིང་པ་དང་གདོང་དྲེག་པས་འཚོས། ཉིན་བདུན་པའི་དགོང་མོ་ཁོ་ལྟོ་ཆས་ཟ་བར་ཕྱིན་པ་ནས་གར་སོང་ཆ་མེད་དུ་གྱུར། ཧྲེ་ཡོན་རྣམས་ཀྱིས་ཁག་བགོས་ནས་ཁོ་བཙལ་མཐར་གྲོག་རོང་ཟབ་པོ་ཞིག་ནས་ཁོའི་ཕུང་པོ་བརྙེད། ཚང་མ་ཧ་ལས་ཤིང་ཧོན་ཐོར་བ་དང་འཁྲིས་སུ་བཅར་མི་ནུས་པར་རྒྱང་རིང་ནས་ལྟ་རུབ་བརྒྱབ། ཁོའི་ཨམ་ཕྲག་ནང་སོ་སོས་བྲིས་པའི་བུ་མོ་མཛེས་མ་ཞིག་གི་རི་མོ་ཞིག་འདུག་པ་ནི་བལྟས་པ་ཙམ་གྱིས་རྒན་པ་སངས་བུ་ཁྲིད་ལགས་ཀྱི་འདྲ་རིས་ཡིན་པ་ཀུན་གྱིས་ཤེས་ཐུབ། རི་མོ་དེའི་རྒྱབ་ཏུ‘‘གལ་ཏེ་ཚེ་ཕྱི་མ་ཟེར་བ་ཡོད་ན། ཚེ་འདིར་མཉམ་འཛོམས་མ་བྱུང་ཡང་། ཕྱི་མ་སླར་ཡང་མཉམ་དུ་འཛོམས་པའི་སྨོན་ལམ་ཞུ’’ཞེས་བྲིས་ཡོད་པས་དོན་དེ་ཤེས་མཁན་ཧྲེ་ཡོན་མང་པོ་ཞིག་དབུགས་རིང་གཏོང་བ་དང་འགའ་རེ་ལྐོག་ཏུ་མིག་ཆུ་བཏང་། སྐབས་དེར་ཁོ་ལ་རྒྱུན་དུ་ཕག་པ་འཚོ་རོགས་བྱེད་མཁན་ལྐུག་པ་ཆུང་ཆུང་དེས་ཁོའི་ཕུང་པོར་འཐམས་ཏེ་སྐད་ཆེན་པོས་ངུ་བ་དང་སྐབས་འགར་བྲང་ཁོག་རྔ་བཞིན་བརྡུང་། ཁ་གནམ་ལ་བལྟས་ནས་ཅི་ཞིག་ཤོད་ཀྱིན་ཤུགས་ཆེན་ངུས་པས་ཁོའི་ངུ་སྐད་ཀྱིས་གྲོག་རོང་ནང་བྲག་ཆ་འཐབ་ནས་ཐོས་པ་ཙམ་གྱིས་225

མི་རྣམས་ཀྱི་སེམས་ལ་འཚེར་སྣང་དང་སྐྱོ་སྣང་ཞིག་བྱིན།ངས་གནས་ཚུལ་དེ་དག་ཤེས་རྗེས་རྒན་ལགས་ལ་དེ་བས་དུང་སེམས་སྐྱེས་པ་མ་ཟད་ཁོང་དྲན་ཤུགས་དེ་བས་ཆེ་རུ་ཕྱིན་ནས་ད་ལྟ་རང་ཁོང་གི་འཁྲིས་སུ་བཅར་ནས་ཁོང་ལ་སེམས་གསོ་བྱ་རྒྱུ་བྱུང་ན་ཅི་མ་རུང་སྙམ། ང་ཁོང་གི་བརྩེ་གྲོགས་འདས་པོ་དེའི་དོན་དུ་མིག་ཆུ་ཤོར་བ་མ་ཟད་ཁོང་གི་སྐབས་དེའི་ཡ་ང་བའི་ཚུལ་དེ་མིག་ལམ་དུ་ཤར་ནས་ཉིན་ཤས་བསྟུད་མར་ངའི་ཁོག་པ་སྟོང་ལྷང་ལྷང་དུ་གྱུར། ངས་རྒན་ལགས་ལ་ཡི་གེ་རིང་པོ་ཞིག་བྲིས་ཏེ་བསྐུར་བ་མ་ཟད་དེའི་ནང་ང་དང་དབྱངས་སྐྱིད་སྒྲོལ་མ་མཉམ་དུ་བརྒྱབ་པའི་འདྲ་པར་ཞིག་བསྐུར་ཡང་དེར་ཡིག་ལན་མ་འབྱོར། གཅིག་བྱས་ན་ངའི་ཡི་གེ་དེ་ལ་བརྟེན་ནས་ཁོང་གི་སེམས་ནང་གི་རྨ་ཁ་ལ་སླར་ཡང་ན་ཟུག་བཏང་བ་དང་དེའི་རྐྱེན་གྱིས་ང་ལ་ཡིག་ལན་གཏོང་མ་འདོད་པའམ་ཡང་ན་དེར་གསལ་བཤད་བྱས་ཚེ་ངའི་དཀར་གཙང་གི་སེམས་ལ་རྙོག་འཛིང་གི་རི་མོ་འཁོད་ནས་སློབ་སྦྱོང་ལ་འཐུས་ཤོར་འབྱུང་དོགས་གནང་བ་ཡིན་ནམ།ང་པེ་ཅིང་དུ་ལོ་གཅིག་གི་སློབ་སྦྱོང་མཇུག་གྲིལ་ནས་ཆིང་ཏོའོ་རུ་ཨེམ་རྗེའི་སློབ་སྦྱོང་བྱེད་དུ་ཕྱིན། རྒན་ལགས་ཀྱི་ཡིག་ལན་ཇེ་ཉུང་དུ་སོང་ཡང་ངས་རྒན་ལགས་ལ་ཡི་གེ་ཟམ་མི་ཆད་པ་བཏང་ནས་ངའི་འཚོ་བ་དང་སློབ་སྦྱོང་གི་ཁོར་ཡུག་སྐོར་སྙན་སེང་ཞུ་རྒྱུ་རྒྱུན་འཁྱོངས་བྱས།ཁོང་གི་ཡིག་ལན་ནང་ད་ཆ་སློབ་ཕྲུག་མང་དུ་ཕྱིན་པ་དང་སློབ་ཕྲུག་ཚོ་སྔོན་མ་ལས་སློབ་སྦྱོང་ཡག་ཏུ་ཕྱིན་ཡོད་པའི་སྐོར་དང་ད་དུང་མི་རིང་བར་རྫོང་ནས་དགེ་འོས་སློབ་གྲྭ་ཐོན་པའི་དགེ་རྒན་གསར་པ་ཡོང་རྒྱུ་ཡིན་ལུགས་སོགས་་226

མདོར་ན་སློབ་གྲྭ་དང་སློབ་ཕྲུག་སྐོར་ཁོ་ན་མདོར་བསྡུས་རེ་འབྲི་བ་ལས་ཁོང་གི་བརྩེ་དུང་དང་འཚོ་བའི་སྐོར་གཏན་ནས་མི་གླེང་བས་ང་བློ་ཕམ་ཚད་མེད་སྐྱེས།ངའི་སེམས་ལ་གལ་ཏེ་ཁོང་ལ་དུས་ཡུན་རིང་ཙམ་རིང་ཡི་གེ་མ་བསྐུར་ཚེ་ཁོང་གིས་ང་ལ་ཡི་གེ་རིང་པོ་ཞིག་བསྐུར་རྒྱུ་རེད་སྙམ་པའི་རེ་བ་ཡིས་ཟླ་བ་གཅིག་རིང་ཡི་གེ་མ་བཏང་བར་བཞགསློབསྦྱོང་ཧ་ཅང་ཛ་དྲག་ལ་ཡིག་རྒྱུགས་ཀྱང་མི་ཉུང་བ་ཞིག་སྤྲོད་དགོས་པས་དེ་ཉིན་གློ་བུར་དུ་ང་ཚོའི་རྫས་འགྱུར་ཡིག་ཚད་བཏང་སོང་། འཛིན་གྲྭའི་ཀྲུའུ་རེན་ང་ཚོའི་རྫས་འགྱུར་རྒན་ལགས་ཡིན་ནའང་ངས་རྫས་འགྱུར་སློབ་ཚན་བསྐྱར་སྦྱོང་བྱ་རྒྱུ་ལྷོད་གཡེང་ཤོར་བས་ཡིག་རྒྱུགས་གཏོང་སྐབས་ངས་རྩིས་ཕྲེང་ལ་ཕར་ག་ཚོད་བལྟས་ཀྱང་མགོ་བོ་ཇེ་འཐོམ་དུ་སོང་རྐྱེན་འདྲི་གཞི་མང་པོ་ཞིག་སྟོང་པར་བཞག་ནས་ཕྱིར་ཐོན། ཉིན་ཤས་སོང་རྗེས་འཛིན་གྲྭའི་ཀྲུའུ་རེན་གྱིས་ང་བཙལ་བ་དང་ཁོང་གིས‘‘གསལ་སྒྲོན། ཁྱོད་རང་དེང་སང་བསམ་བློ་གང་ལ་གཏོང་གིན་ཡོད་དམ། གལ་ཏེ་བསམ་བློ་སློབ་སྦྱོང་ཐད་མི་འཇོག་པ་དང་ལྷག་པར་དུ་རྫས་འགྱུར་སློབ་ཚན་ཡག་པོ་མ་སྦྱང་ཚེ་རྗེས་སུ་ཨེམ་རྗེ་ཇི་ལྟར་བྱེད།གལ་ཏེ་སྦྱང་འབྲས་སྐྱོ་པོ་འདི་འདྲ་བྱས་ཏེ་བསྡད་ན་ཐག་རིཛ་དུ་ཡོད་པའི་ཁྱོད་ཀྱི་རྒན་ལགས་ལའང་ངོ་ཚ། ཁོང་གིས་ང་ལ་ཟླ་རེར་ཡི་གེ་རེ་བཏང་སྟེ་ཁྱོད་ཀྱི་བདེ་ཐང་དང་སློབ་སྦྱོང་སྐོར་སྐད་ཆ་འདྲི་བ་མ་ཟད། ཁྱོད་ནི་བློ་རིག་བཀྲ་ལ་སྤྱང་གྲུང་ལྡན་པ་དང་རང་གཤིས་ཡོད་པའི་བུ་མོ་བཟང་པོ་ཞིག་ཡིན་པས་ངེས་པར་དུ་གསོ་སྐྱོང་ཡག་པོ་བྱེད་རོགས་ཞེས་རེ་བ་འདོན་གྱིན་འདུག ཐོག་མར་ང་ལ་སྣང་འཇོག་དེ་ཙམ་མ་བྱུང་ཡང་ཁོང་གི་ཡི་གེ་རེ་རེའི་ནང་སྦྲག་འཛིན་སྦྱར་227

མའི་ཡིག་སྐོགས་རེ་བསྐུར་ནས་ཡིག་ལན་གཏོང་རོགས་ཞེས་བྲིས་ཡོང་གིན་འདུག ཁྱོད་རང་ལ་སེམས་ཁུར་ཆེན་པོ་འདི་འདྲ་བྱེད་མཁན་སོ་སོའི་ཕ་མ་ལས་ལྷག་པའི་དགེ་རྒན་ཞིག་ཡོད་པས་ཁྱོད་ཀྱིས་ཁོང་གི་རེ་བ་ཆུད་ཟོས་སུ་གཏོང་མི་ཉན་་ཞེས་གསུངས་པ་དང་ཁོང་གི་སྤྱན་གཉིས་འོད་ཆེམ་ཆེམ་གྱིས་ང་ལ་ལྟ་སྐབས་ངའི་ཁོག་པའི་ནང་གི་དོན་སྙིང་ཚང་མ་སྲེག་པ་ལྟ་བུའི་སྣང་བ་སྐྱེས་པས་ང་ཁ་རབ་ཏུ་སྐྱེངས།རྒན་ལགས། ངའི་བརྩེ་བའི་རྒན་ལགས། ངས་སེམས་གཏིང་ནས་ཁོང་གི་མཚན་ཡང་ནས་ཡང་དུ་འབོད་ཀྱིན་གོམ་པའང་ཇི་ལྟར་སྤོས་མིན་མ་ཤེས་པར་ཉལཁང་དུ་ལོག་པ་དང་རྒན་ལགས་ཀྱིས་སྤྲད་པའི་རྫས་འགྱུར་ཚོད་རྒྱུགས་ཀྱི་རྒྱུགས་ཤོག་བཏིང་ནས་མིག་ཆུ་གཏོང་བཞིན་བསྐྱར་དུ་ཨུ་ཚུགས་ཀྱིས་བྲིས།དུས་དེ་ནས་བཟུང་ང་ལ་སླར་ཡང་སྔར་མེད་ཀྱིས་སྟོབས་ཤུགས་ཤེག་འཕེལ་བས་ངས་སློབ་སྦྱོང་ཐད་འབད་པ་སྔར་ལས་ལྷག་པ་བྱས་པ་དང་།སྐབས་དེར་དབྱིན་ཡིག་དར་སོ་དེ་ཙམ་མེད་ཀྱང་ང་ཚོའི་ཆེད་ལས་དང་འབྲེལ་བ་ཆེ་བས་དབྱར་དགུན་མེད་པར་དབྱིན་ཡིག་བློ་འཛིན་བྱས། ཐ་ན་ང་རང་ཟ་ཁང་དང་ཉལ་ཁང་དུ་འགྲོ་བའི་ལམ་བར་དུའང་དབྱིན་ཡིག་ཁོ་ན་ཀླད་པའི་ནང་དུ་འཁོར་གྱིན་ཡོད་པས་སློབ་མཇུག་ཡིག་ཚད་གཏོང་སྐབས་འཛིན་གྲྭ་གཅིག་པའི་ནང་ནས་ཨང་དང་པོ་ལོན་པས་སློབ་གྲྭའི་མཆོང་རྒྱུག་འཕེན་གསུམ་གྱི་ལུས་རྩལ་འགྲན་བསྡུར་ཐོག་སྐད་གྲགས་ཆོད་པ་བཞིན་སྐད་གྲགས་ཆོད། ངས་དེའི་སྐོར་གྱི་ཡི་གེ་ཞིབ་ཕྲ་ཞིག་བྲིས་ནས་རྒན་ལགས་ལ་ཕུལ་བ་དང་དེ་འཕྲལ་རྒན་ལགས་ཀྱིས་ཀྱང་ང་ལ་ཡིག་ལན་བསྐུར་ནས་སྐུལ་ལྕག་གནང་། འོན་ཀྱང་དེ་228

ནས་བཟུང་ངས་རྒན་ལགས་ལ་ཡི་གེ་ཇི་ཏྲེམ་བསྐུར་ཡང་གློ་བུར་དུ་རྒན་ལགས་ཀྱི་ཡི་གེ་ཆད་པ་དང་ཐེངས་དེའི་ཡིག་ལན་དེ་མཐའ་མའི་ཡིག་ལན་དུ་གྱུར།གསལ་སྒྲོན། ངའི་བརྩེ་བའི་སློབ་སྲུགཁྱེད་རང་དེ་གར་གཟུགས་གཞི་བདེ་ཐང་ཐོག་ད་ཐེངས་སྦྱངས་འབྲས་དམིགས་བསལ་ཐོབ་པ་མ་ཟད་དབྱིན་ཡིག་གི་སྦྱངས་འབྲས་བཟང་པོ་འདི་ལྟ་བུ་ཐོབ་པས་ང་རང་ཧ་ཅང་དགའ་སྤྲོ་ཆེ།ཁྱེད་རང་ཚོའི་ལུས་ཐོག་ནས་ང་རང་གི་མངོན་འགྱུར་མ་ཐུབ་པའི་ཕུགས་བསམ་འགྲུབ་པ་མཐོང་སྐབས་རང་ཉིད་ཀྱི་ངོ་མཚར་ཆེ་བའི་ཕུགས་བསམ་མངོན་འགྱུར་བྱུང་བ་ལྟ་བུའི་སྤྲོ་བ་འཕེལ་བས་ངའི་བློ་ཁ་རྫོགས། དངོས་གནས་མ་འོངས་པར་ཁྱོད་ཚོའི་སྟོབས་ཤུགས་དང་གཟི་བྱིན་མངོན་ཐུབ་རྒྱུ་ཡིན་པས་འདི་འདྲའི་ངོ་མཚར་ཆེ་བ་ལ། ངའི་བསམ་པར་ལོ་ཡི་འཁོར་ལོ་ཕྱིར་བཤིག་བྱ་རྒྱུ་ཡོད་ན་ང་ཡང་ཁྱེད་ཚོ་དང་འདྲ་བར ཨོའོ་དེ་དག་གླེང་ནས་ཅི་བྱེད།དེ་ལས་གཏམ་བཟང་ཞིག་ཤོད་རྒྱུ་ཡོད་པ་ནི་རྡོ་རྗེ་དམག་མིར་ཞུགས་པ་མ་ཟད་ཁོའི་སྦྱངས་འབྲས་བཟང་བས་དམག་དཔོན་སློབ་གྲྭར་སྦྱོང་སྦྱོང་བྱེད་པར་བཏང་འདུག ད་དུང་ངའི་སློབ་མ་འགའ་ཞིག་རྫོང་སློབ་འབྲིང་དུ་ཚུད་ཐུབ་སོང་། ད་དུང་ཁྱོད་ལ་ཤོད་རྒྱུ་ཞིག་ལ་ང་ཚོའི་འདིར་ཕུ་ཤར་ཕུ་ནུབ་གཉིས་ཀྱི་སློབ་གྲྭ་ཟླ་སྒྲིལ་བཏང་སྟེ་གཞིས་རྩེ་དགེ་འོས་སློབ་གྲྭ་ནས་ཐོན་པའི་དགེ་རྒན་གཉིས་འབྱོར་གྲབས་ཡོད་པ་དང་ང་ཡང་འདིར་གནས་མདོག་ཁ་པོ་མ་རེད།རྗེས་མ་ས་ཆ་གང་དུ་སོང་ཡང་འབྲེལ་བ་བྱས་ཆོགཁྱོད་ཀྱི་གཟུགས་པོ་བདེ་ཐང་དང་སྦྱངས་འབྲས་གཡུར་དུ་ཟ་བ་ཐོབ་པའི་229

སྨོན་ཚིག་བཟང་པོས་མཚམས་སྦྱར་ཏེ། ་པ་སངས་བུ་ཁྲིད་ནས་ཟླ་ཚེས་བཟང་པོར།དེ་རྗེས་ངས་ཁོང་ལ་ཡི་གེ་མང་པོ་ཞིག་བཏང་ཡང་ཡིག་ལན་གཅིག་ཀྱང་མ་འབྱོར་བས་ཁོང་གི་མཐའ་མའི་ཡི་གེ་དེའི་ནང་གསུངས་པ་བཞིན་ཁོང་ས་ཆ་གཞན་དུ་ཕེབས་པ་ཐག་ཆོད། ཁོང་དང་ང་ཡུན་རིང་འབྲེལ་བ་མ་བྱུང་བས་ངས་པཱ་ལགས་བརྒྱུད་ཨ་མའི་ས་ནས་རྒན་ལགས་ཀྱི་གནས་ཚུལ་རྩད་གཅོད་བྱས་ཀྱང་ཁོང་ཀུང་ཧྲེ་གཞན་ཞིག་གི་དམངས་བཙུགས་སློབ་གྲྭའི་དགེ་རྒན་ལ་ཕྱིན་པ་རེད་ཅེས་པ་ལས་ཡང་སྙིང་གང་དུ་སོང་མིན་གསལ་པོ་ཞིག་འཁོད་མི་འདུག དེ་ནས་བཟུང་ངའི་བརྩེ་བའི་རྒན་ལགས་ཁོང་ལ་ཉིན་ལྟར་སེམས་གཏིང་ནས་གཏམ་གླེང་བྱེད་པ་ལས་ཐབས་མ་བྱུང་།ལོ་ཤས་སོང་རྗེས་ང་རང་སྦྱང་འབྲས་ཕུལ་བྱུང་ཐོབ་ནས་སློབ་གྲྭ་ནས་ཐོན་པ་མ་ཟད་གྲོང་ཁྱེར་ནང་གི་སྨན་ཁང་དུ་ལས་བགོས་བྱུང་། ངས་སྨན་ཁང་དུ་འབྱོར་ཐོ་བཀོད་རྗེས་གཙང་དུ་ལོག སྐབས་དེར་རང་གི་ཕ་མ་གཉིས་ཐུག་འདོད་སྐོམ་པ་ཆུ་འདོད་ལྟར་ཡོད་པ་སྨོས་ཅི། དེ་བས་ཀྱང་ངའི་རྒན་ལགས་ཐུག་འདོད་ཀྱི་བློ་དེ་ཤ་འོད་དྲག་པོ་ཞིག་དང་འདྲ་བར་འགོག་ཐབས་མེད་པས་ད་ལྟ་རང་ཐུག་ནས་ད་བར་གྱི་གནས་ཚུལ་དང་། ལྷག་པར་དུ་ཁོང་གི་ཡིག་འགྲུལ་ཆད་པ་ནས་བཟུང་ཉིན་མཚན་ཀུན་ཏུ་ཁོང་དྲན་ལུགས་ཀྱི་གནས་ཚུལ་ཚང་མ་ཤོད་པར་འདོད།ལོ་ཤས་ནང་སྲིད་ཇུས་ལྷུག་གཏོང་དང་ཆོས་དད་རང་མོས་ཀྱི་སྲིད་ཇུས་230

དོན་འཁྱོལ་བྱུང་བས་པ་ཕས་ངོ་རྒོལ་བྱེད་པར་མ་བལྟོས་པར་ཨ་མས་ཨུ་ཚུགས་ཀྱིས་གཅེན་པོའི་བློ་བཞིན་གཅེན་པོ་ཞ་ལུ་དགོན་པའི་གྲྭ་པར་བཅུག་པ་དང་འགན་གཙང་བླངས་པའི་ང་ཚོའི་ཁྱིམ་གྱི་ས་ཞིང་བོགས་མར་བཏང་ཐོག་ཁང་པར་སྒོ་ལྕགས་བརྒྱབ་སྟེ་ཨ་མ་པ་ཕའི་འཁྲིས་སུ་སྤོས་འདུག དེས་ན་ཕུ་ནུབ་ཏུ་ཡོད་པའི་ངའི་ཁྱིམ་དེ་ད་ལྟ་རྩ་བའི་ཆ་ནས་སྟོང་པ་ལྟ་བུ་ཆགས་པས་ང་རང་སེམས་ལ་སྐྱོ་ལྷང་ལྷང་གི་སྣང་བ་ཞིག་སྐྱེས་མོད། ཕ་མ་གཉིས་གཞོན་སོ་དཀར་དུས་སུ་མཉམ་འཛོམས་མ་བྱུང་ཡང་ད་ཆ་རྒན་སྐྲ་དཀར་དུས་སུ་མཉམ་འཛོམས་ཀྱི་འཚོ་བ་སྐྱེལ་རྒྱུ་བྱུང་བ་དེ་ནི་དེ་བས་གལ་ཆེ་བས་ངའི་སེམས་ལ་སྔར་བྱུང་མྱོང་མེད་པའི་དྲོ་སྐྱིད་ཅིག་ཐོབ།ཕ་མ་གཉིས་ཀྱི་བཞིན་ལ་རྒས་ཉམས་ཅུང་སླེབས་ཡོད་པ་དང་ཨ་མའི་མགོ་ལ་སྐྲ་དཀར་མང་པོ་མཐོང་རྒྱུ་འདུག ལོ་ཤས་རིང་མ་ཐུག་པར་དེ་རིང་བརྩེ་བའི་བུ་མོ་རང་གི་འཁྲིས་སུ་སླེབས་པ་དེས་ཨ་མ་དགའ་དྲགས་ཏེ་མཚན་དེར་ང་དང་མཉམ་དུ་ཉལ་ཞིང་། དེའི་དགོང་མོ་ང་ཚོ་ཕ་མ་བུ་ཕྲུག་གསུམ་པ་ཕ་སྒོ་སྲུང་བ་སྡོད་སའི་ཁང་ཆུང་དེའི་ནང་མགོ་བོ་རུབ་རུབ་ཏུ་ཉལ་ཏེ་ང་སོང་རྗེས་ཀྱི་གནས་ཚུལ་རྣམས་རེ་རེ་བཞིན་ཤོད་ཀྱིན་བསྡད།ངའི་སློབ་གྲྭ་དང་། རྒན་ལགས། སློབ་ཁང་བཅས་ནི་ངས་ཤེས་འདོད་བྱེད་པའི་དོན་དག་གལ་ཆེན་ཞིག་ཡིན་པ་སྨོས་ཅི། འོན་ཏེ་ཕ་མ་གཉིས་ཀྱིས་དེར་སྣང་འཇོག་དེ་ཙམ་མི་བྱེད་པ་དང་། ཉིན་ཤས་ནས་ང་རང་སྐྱེ་ས་དང་འཚར་སའི་ཕ་ཡུལ་དང་ངའི་བློ་མིག་ཐོག་མར་འབྱེད་སའི་སློབ་གྲྭར་བལྟ་བར་འགྲོ་རྒྱུ་དང་སྦྲགས་རྒན་ལགས་ཀྱི་སྐོར་རྩད་གཅོད་པར་འགྲོ་རྩིས་ཡོད་སྐོར་ཤོད་231

སྐབས་ཨ་མས‘‘བུ་མོ་རང་ནང་ལ་ཕྱིན་ཡང་དེ་གར་སྡོད་མཁན་མེད་པས་སེམས་པ་སྐྱོ་རོགས་དང་དཀའ་ལས་ཁག་རོགས་རེད། ད་ལྟ་ཕུ་ཤར་ཕུ་ནུབ་ཀྱི་སློབ་གྲྭ་ཟླ་སྒྲིལ་བཏང་བ་དང་ལྕགས་རྩིབ་ཨར་འདམ་ལས་གྲུབ་པའི་ཀ་བ་མེད་པའི་སློབ་ཁང་ཆེན་པོ་ཞིག་བརྒྱབ་སོང་། ན་ནིང་ང་ཡོང་དུས་སློབ་ཁང་རྙིང་པ་དེ་སྟོང་པ་ཡིན་པ་མ་ཟད་དེའི་སྒོ་དང་སྒེའུ་ཁུང་ཡང་བཀོག་སྟེ་མཐོང་རྒྱུ་མི་འདུག མི་རེ་མེད་ན་ཡུལ་རེ་སྟོངས་ཞེས་པ་བདེན་པ་རང་འདུག དེ་མིན་ཁ་སྔོན་རང་གི་རེ་བ་བཞིན་པཱ་ལགས་ཀྱིས་རྫོང་སློབ་གསོ་ཅུས་ལ་རྒན་ལགས་ཁོང་རྩད་གཅོད་པར་ཕེབས་ནའང་རྩད་གསལ་པོ་ཞིག་ཆོད་མི་འདུག དེ་ལས་ཉིན་ཤས་ལས་སྡོད་རྒྱུ་མེད་པས་ཕ་མ་གཉིས་ཀྱི་འཁྲིས་སུ་ལྷོད་ལྷོད་བྱས་ཏེ་སྡོད་དང་། རྒྱ་ནག་ཏུ་ལོ་མང་པོ་དེ་འདྲ་བསྡད་པ་རེད། ཁྱོད་རང་ཕྱིན་ཚར་ཙམ་ལ་ངས་ཉིན་ལྟར་མིག་ཆུ་བཏང་ནས་ད་ནི་ཐུག་གི་མ་རེད་སྙམ་བྱུང་། ད་རེས་ཕ་མའི་འཁྲིས་སུ་ལྷོད་ལྷོད་བྱས་ཏེ་སྡོད་དང’’ཞེས་རེ་བ་བཏོན། འོན་ཀྱང་ང་ནི་ས་ཆ་དེར་འགྲོ་འདོད་ཀྱིས་ཉིན་གཅིག་ཀྱང་འགྱངས་མི་འདོད་པས་རྫོང་དུ་སླེབས་རྗེས་ཀྱི་ཉིན་གསུམ་པར་རྒན་ལགས་ཀྱིས་ང་སྐྱེལ་སའི་ས་ཚུགས་ནས་ཐོ་ཕྲུག་ཅིག་ལ་བསྡད་དེ་ཕུ་ནུབ་ཏུ་སོང་བ་ཡིན། ཐོ་ཕྲུག་སྟེང་དུ་ཕུ་ནུབ་ཀྱི་ཡུལ་མི་མང་པོ་ཞིག་འདུག་པས་ཚང་མ་དང་མཉམ་དུ་འཚམས་འདྲི་དང་ཁ་བརྡ་བྱས་པ་དང་ཚང་མས་ང་ལ་སྨོན་མདོག་བྱེད་པ་དང་ད་དུང་རྗེས་སུ་སྨན་ཁང་དུ་སླེབས་དུས་ཨོ་ལོས་ངོ་མ་ཤེས་པ་མ་བྱེད་རོགས་ཞེས་བརྡ་གཏོང་གིན་འདུག ་ངས་ཁོང་ཚོར་རྒན་ལགས་ཀྱི་སྐོར་འདྲི་སྐབས་ལོ་ཤས་གོང་རྫོང་ནས་ཡི་གེ་ཁོང་ལས་མཁས་པའི་དགེ་རྒན་ཁ་ཤས་བཏང་སྟེ་ཁོང་རྒྱལ་རྩེར་ལོག་པ་རེད་ཟེར་232

བ་དང་། ཡང་ལ་ལས་ཁོང་ཕུ་དབྲག་གི་ཤང་གཞན་ཞིག་ལ་དགེ་རྒན་བྱེད་པར་ཕྱིན་པ་རེད་ཟེར་བ་སོགས་ཁོང་ཚོས་ཀྱང་ཞིབ་ཕྲ་ཞིག་ཤེས་ཡོད་བཟོ་མི་འདུགཁོང་ཚོའི་ཁྲོད་ནས་མི་ཞིག་གིས‘‘གང་ལྟར་ཁོང་ས་ཕྱོགས་གང་དུ་ཕྱིན་ནའང་དགེ་རྒན་རྩེ་གྲ་ཞིག་རེད། ཁོང་མེད་ན་གསལ་སྒྲོན་ལགས་ཀྱང་ང་ཚོ་དང་འདྲ་བར་དཔུང་ས་འོག་ཏུ་འཇུག་རྒྱུ་དང་ཕྲུ་གུ་ཁྱུ་ཞིག་སྐྱེས་ནས་བསྡད་ཡོད་པ་ལས་ད་ལྟའི་ཉམས་དོད་པོ་འདི་འདྲ་གང་ནས་ཡོང་། ད་དུང་རྡོ་རྗེ། ཁ་ཉིན་ཁོའི་པར་ཞིག་འབྱོར་འདུག ཁོས་དམག་དཔོན་གྱི་ཆས་སྤྲས་པ་དང་ཉམས་ཧ་ཅང་དོད་པོ་འདུག ཨ་ཙི། རྒན་ལགས་ཁོང་ཕུ་ནུབ་ནས་ཐོན་ཁར་ཕྲུ་གུ་ཚོས་ངུ་བའི་ཚུལ་དེ་མཐོང་དུས་ང་ཚོའི་མིག་གཉིས་ཀྱང་རློན་པ་ཆགས་ཀྱི་འདུག’’ཅེས་ཡིད་སྐྱོ་སྣང་ཆེན་པོས་བརྗོད། ཕུ་ནུབ་དང་ཇེ་ཉེར་འགྲོ་བ་དང་ངའི་སེམས་ཁམས་ཡང་ལྷིང་འཇགས་མི་ཐུབ་པར་རྒན་ལགས་ཁོང་གི་ལྕུག་ཕྲན་ལྟ་བུའི་སྐུ་གཟུགས་དེ་དང་། ནག་ཅིང་སྣུམ་པའི་དབུ་སྐྲའི་ལན་བུ། མཛེས་ཤིང་དུང་སེམས་ཀྱིས་གང་བའི་འཛུམ་མདངས་བཅས་ངའི་ཡིད་ཀྱི་ཡོལ་གོར་ཇེ་གསལ་དུ་ཕྱིན།ཕུ་ནུབ་ཏུ་སླེབས་རྗེས་ཡུལ་མི་ཚོས་ངའི་མཐའ་ནས་བསྐོར་ཏེ་འཚམས་འདྲི་བྱེད་པ་དང་འགའ་རེས་ངའི་ལག་ནས་འཇུས་ཏེ་ཁྱིམ་དུ་ཇ་འཐུང་བར་འགྲོ་དགོས་པའི་སྐུལ་མ་བྱས། འོན་ཀྱང་ངས་དང་ཐོག་སློབ་གྲྭར་བལྟ་འདོད་པ་དང་སྔོན་མའི་སློབ་ཁང་རྙིང་པ་དེ་ནས་རྒན་ལགས་ཁོང་གིས་ང་ལ་ཆེད་མངགས་ཅི་ཞིག་བཞག་ཡོད་པའི་སྣང་བ་ཡིས་སྐུལ་ནས་བལྟ་འདོད་ཀྱི་བློ་འགོག་ཐབས་མེད་པས་ངའི་རྐང་པའི་འདེགས་འཇོག་སློབ་ཁང་གི་ཕྱོགས་སུ་སྤོ་བར་ཐལ། གྲོང་233

ཚོའི་ནང་གི་བྱིས་པ་མང་པོ་ཞིག་ངས་ངོ་མི་ཤེས་པ་དང་གྲོང་ཚོའི་ནང་གི་བྱིས་པ་ཚོའི་གྱོན་ཆས་ཀྱང་སྔོན་ཆད་ང་ཚོའི་གྱོན་ཆས་དང་བསྡུར་ན་འགྱུར་ལྡོག་མངོན་གསལ་དོད་པོ་བྱུང་འདུག གྲོང་ཚོའི་ནང་ཁང་པ་གསར་པ་མང་པོ་ཞིག་བརྒྱབ་ནས་གྲོང་ཚོ་གུ་ཇེ་དོག་ཏུ་སོང་བ་དང་ཁྱིམ་ཚང་ཁ་ཤས་ཀྱིས་ཐོག་སོ་ཉིས་ཐོག་བརྒྱབ་ནས་སྐྱིད་སྣང་རབ་ཏུ་དོད། དེ་དག་ཁྲོད་ནས་གྲོང་ཚོའི་སྣེ་མོར་གསར་དུ་བརྒྱབ་པའི་སློབ་ཁང་དེར་དཀར་རག་གསོལ་ནས་རྒྱང་བཀྲགས་ཤིན་ཏུ་ཆེ་བ་དང་ལྕགས་རི་ཆེན་པོ་ཞིག་གིས་སྐོར་ཡོད་པས་བརྗིད་ཉམས་ལྷག་པར་ཆེ་བས་སློབ་ཁང་དེའི་བཀྲག་མདངས་ནི་ཡུལ་དེའི་རྒྱན་ལྟ་བུར་གྱུར་འདུག ལྕགས་སྒོ་ཆེན་པོ་ཞིག་ཡོད་པ་དེ་ཕྱེད་ཙམ་ཕྱེ་ཡོད་པ་དང་སྒོའི་གཡས་གཡོན་དུ་བོད་རྒྱ་ཡི་གེ་གཉིས་ཀྱི‘‘ཕུ་ནུབ་ལྟེ་བའི་སློབ་ཆུང་་’ཞེས་བྲིས་འདུག དཀར་ཆ་དོད་པའི་སློབ་ཁང་ནས་དཔེ་དེབ་ཀློག་པའི་སྒྲ་དང་དགེ་རྒན་༣ཡིས་སྐད་གསང་མཐོན་པོས་སློབ་ཚན་ཁྲིད་བཞིན་པའི་སྒྲ་ཐོས་རྒྱུ་འདུག ཡུད་ཙམ་སོང་རྗེས་སློབ་ཚན་གྲོལ་བའི་དྲིལ་བརྡ་བཏང་བ་དང་སློབ་ཁང་ནང་ནས་སློབ་མ་འཚང་ཁ་ཤིག་ཤིག་ངང་ཐོན། དེ་རྗེས་དགེ་རྒན་གཞོན་ནུ་ཞིག་ཐོན་བྱུང་བས་ངས་གོམ་པ་འགའ་མདུན་དུ་མགྱོགས་པོ་སྤོས་ནས་རྒན་ལགས་ཞེས་ཁ་ནས་ཐལ་བ་དང་དེ་རྗེས་ཅི་ཞིག་དྲན་ནས་གོམ་པའི་འདེགས་འཇོག་དལ་དུ་བཏང་ནས་སྨྲ་བ་མེད་པར་ལུས།དགེ་རྒན་དེས་ང་ལ་ལྟ་ཡག་ཅིག་བྱས་པ་དང་སློབ་ཕྲུག་ཚོས་ཀྱང་སློབ་གྲྭའི་ནང་རྒྱུས་མངའ་མེད་པའི་མི་ཞིག་སླེབས་པ་མཐོང་སྐབས་དེ་མ་ཐག་ངའི་མཐའ་བསྐོར། དགེ་རྒན་གཞོན་ནུ་མ་དེ་ཚུར་ཡོང་ནས‘‘ཁྱེད་རང་ ་་ཞེས་ཐེ་ཚོམ་ངང་དྲིས་པ་དང་ངས‘‘དགོངས་པ་མ་ཚོམ། ང་སློབ་གྲྭ་རྙིང་པའི་སློབ་མ་བྱེད་234

མྱོང་། དེ་རིང་ཆེད་མངགས་སློབ་གྲྭར་བལྟ་བར་ཡོང་བ་ཡིན’’ཞེས་བཤད།གཞོན་ནུ་མ་དེས་དགོད་ཙམ་གྱིས‘‘ཨ་ལས། སློབ་ཁང་རྙིང་པ་ཕ་གི་རེད་ཟེར་གྱི་འདུག’’ཅེས་ང་ལ་བསྟན། སློབ་ཁང་རྙིང་པ་གང་དུ་ཡོད་མིན་ངས་ལོས་ཀྱང་ཤེས། ངས་གོམ་པ་དལ་བུས་སློབ་ཁང་རྙིང་པ་ཡོད་སའི་ཕྱོགས་སུ་སོང་བ་དང་སྔོན་ཆད་ཀྱི་སྣང་ཚུལ་མང་པོ་ཞིག་ཡིད་ལ་ལང་ལོང་དུ་འཆར། དེ་སྔོན་ང་ཚོ་དགེ་སློབ་དང་གྲོང་མི་ཚོས་ཧ་རུབ་སྦར་རུབ་བྱས་ཏེ་སློབ་ཁང་བརྒྱབ་ཟིན་པ་དང་སློབ་ཁང་ནང་སྤོས་ཟིན་རྗེས་ངའི་སེམས་ལ་སློབ་ཁང་འདི་ནི་འཇིག་རྟེན་འདིའི་སྟེང་མཛེས་ཤོས་དང་ཡག་ཤོས་ཀྱི་སློབ་ཁང་ཞིག་ཏུ་ངོས་འཛིན་མྱོང་ནའང་ད་ཆ་ངའི་མདུན་དུ་ཡོད་པ་ནི་ཆུ་དང་ཆར་པས་འཇིག་ལ་ཉེ་བའི་ཁང་ཧྲུལ་ཞིག་ཏུ་གྱུར་འདུག་པས་དྲན་སེམས་དང་སྐྱོ་སྣང་གིས་ངའི་འདྲེན་བྱེད་ནས་མིག་ཆུ་རང་དབང་མེད་པར་ཤོར། འོན་ཏེ་མིག་མདུན་གྱི་ཁང་ཧྲུལ་དེ་ནི་ང་དང་ལང་ཚོས་སྙེམས་པའི་དགེ་རྒན་གཞོན་ནུ་མ་ཞིག་གི་མཛའ་བཤེས་ཟབ་མོ་ཆགས་ས་དང་། དེ་ནི་ངའི་མི་ཚེའི་ཁ་ཕྱོགས་བསྒྱུར་སའི་དཀྱོག་མཚམས། དེ་ནི་ངའི་ཚེ་སྲོག་ལ་འོད་སྣང་ཐོག་མ་སྦྱིན་སའི་སྒྲོན་སྟེགས་ཡིན་ལ་ངས་ལོ་དེ་དག་ནང་ཉིན་མཚན་ཀུན་ཏུ་རྩེ་གཅིག་ཏུ་དྲན་པའི་གནས་དེ་ཡིན་པ་ངས་མ་གཏོགས་སུས་ཤེས། ཁང་ཧྲུལ་དེའི་ནང་ང་ཚོ་བྱིས་པ་ཉི་ཤུ་ལྷག་གི་དཔེ་དེབ་ཀློག་པའི་སྒྲ་དང་། དགོད་སྒྲ། ད་དུང་ང་ཚོ་བྱིས་པ་རྣམས་ཀྱི་རྐང་རྗེས་གྲངས་མེད་བཞག་ཡོད་ལ་ང་ཚོའི་བརྩེ་བའི་དགེ་རྒན་ཏེ་པ་སངས་བུ་ཁྲིད་ལགས་ཀྱི་ལང་ཚོའི་རྦབ་ཆུ་ཡི་ཆུ་ཐིགས་དང་། ཟེགས་མ་རེ་རེ་བཞིན་ས་དེར་ཐོར་ཡོད། ངས་དེ་ལྟར་བསམ་བཞིན་མཆི་མ་རང་དབང་མེད་པར་ལྷུང་བ་མ་ཟད་མགྲིན་པ་བརྣངས་ཏེ་235

ལུས། ‘‘ཐག་ཐག’’ཅེས་པའི་སྒྲ་ཞིག་གིས་ང་ཕྱིར་དྲན་གྱི་ཡུལ་ནས་མངོན་སུམ་གྱི་ཡུལ་དུ་དྲངས། ངས་མགྱོགས་པོ་མིག་ཆུ་ཕྱིས་ཏེ་སྒྲ་གྲགས་སའི་ཕྱོགས་སུ་ལྟ་བའི་ཚེ་རྒད་པོ་ཞིག་གིས་ལག་ཏུ་ཐོ་བ་འཁྱེར་ཏེ་དཀའ་ལས་ཁག་པོས་སྒེའུ་ཁུང་ལ་ལྕགས་དྲ་གཏོང་གིན་འདུག ངས་ཁོང་གི་འཁྲིས་སུ་བཅར་ཏེ་ལྕགས་དྲ་འཇུ་རོགསཁྱས་པས་ཁོང་གིས་ཧ་ལས་པའི་རྣམ་འགྱུར་དང་བཅས་ང་ལ་བལྟས་ཏེ6‘ཁྱེད་རང་ ་’ཞེས་ང་ལ་ལྟ་བའི་སྐབས་ངས་ད་གཟོད་གཞི་ནས་ཁོང་ངོ་ཤེས་བྱུང་། ཁོང་རྒས་ཀྱང་ཁོང་གི་ལྷག་བསམ་རྣམ་དག་གི་བྱ་སྤྱོད་ལས་ཁོང་ངོ་ཤེས་བྱུང་། ‘‘ཏུད་ཀྲང་རྒྱལ་པོ་ལགས། ང་གསལ་སྒྲོན་ཡིན། གསལ་སྒྲོན་སྨྱོན་—མ་ཡིན’’ ཁོང་གི་ལག་ནང་གི་ཐོ་བ་ས་ལ་གཡུག་ཏེ‘‘མོ་རེ་ཝའེ། རང་དངོས་གནས་ཡིན་པས་’ཞེས་ངའི་དཔུང་པ་ནས་འཇུས་ཏེ་ངའི་གདོང་ལ་ནན་གྱིས་བལྟས། ངས་ང་རང་གསལ་སྒྲོན་ངོ་མ་ཡིན་ལུགས་ར་སྤྲོད་བྱས་པས་ཁོང་གིས་དབུགས་རིང་ཞིག་བཏང་ནས‘‘ད་ཡིན་ན་རྒས་འདུག དངོས་གནས་རྒས་འདུག’མིཅེས་རང་ཉིད་རྒས་པར་བློ་ཕམ་བྱེད་པ་དང་ཡང་ཁོང་གིས་དགའ་སྐྱོ་འདྲེས་མའི་ཉམས་ཞིག་བསྟན་ནས‘‘དུས་ད་ལྟ་ཡང་ཁང་ཧྲུལ་འདི་བརྗེད་མེད་པར་དྲན་མཁན་འདུག ཁྱོད་ལ་ཡིད་ཆགས་ནས་སྡོད་མཁན་རྒད་པོ་ང་ལ་ཟླ་རོགས་ཤིག་བྱུང་སོང’’ཞེས་ཆིག་ལབ་བརྒྱབ་པ་དང་ངས་རང་གི་ཕ་ཡུལ་དང་སློབ་གྲྭ་མ་བརྗེད་པར་ལྟ་བར་ཡོང་བ་དེས་ཁོང་དགའ་པོ་ཞེ་དྲག་བྱུང་སོང་། ཨ་མས་སློབ་ཁང་གི་སྒོ་དང་སྒེའུ་ཁུང་བཀོག་འདུག་ཅེས་བཤད་བྱུང་ཡང་དེ་རིང་ངས་མཐོང་བ་ནི་སྒོ་ལ་སྒོ་ལྕགས་བརྒྱབ་ཡོད་པ་ཞིག་ཡིན་པས་ངའི་སེམས་ལ་དོགས་པ་ཞིག་སྐྱེས། ཁོང་གིས་སྐེད་པ་ནས་ལྡེ་མིག་བཏོན་ནས་སྒོ་ཕྱེ་བ་དང་ང་236

གཉིས་སློབ་ཁང་ནང་འཛུལ་ནས་ས་སྟེང་དུ་བསྡད་དེ་སྔ་རྒྱུས་ད་རྒྱུས་ཤོད་ཀྱིན་བསྡད།ཁོང་གིས་གསུངས་པར་རྒན་ལགས་ཁོང་འདི་ནས་ཞལ་གྱེས་རྗེས་དགེ་རྒནགསར་པ་གསུམ་སླེབས་པ་དང་ཡུན་རིང་མ་སོང་བར་རྫོང་ནས་འགྲོ་གྲོན་བཏང་ནས་སློབ་ཁང་གསར་པ་བརྒྱབ་སོང་། ཐོག་མར་བྱས་ན་ང་ཚོས་ཁོང་གཏོང་འདོད་མེད་ལ་ཁོང་ཡང་ལྟོ་རྒྱུས་ཡོད་དང་ལས་རྒྱུས་ཡོད་ཡིན་པས་འདི་མ།ས་འགྲོ་འདོད་མེད་པར་ང་ཚོས་རྫོང་ལ་རེ་བ་ཞུས་ཀྱང་གང་ལྟར་ཕན་ཐོགས་མ་བྱུང་བར་ཕེབས་དགོས་བྱུང་སོང་། ཁོང་འདི་ནས་ཐོན་སྐབས་ཕྲུ་གུ་ཚོ་དང་བྲལ་མ་ཕོད་པ་ཞེ་དྲག་བྱུང་སོང་ལ། ཁོང་ཐོན་རྗེས་ནམ་རྒྱུན་ཧ་ཅང་འཚུབ་པའི་ཕྲུ་གུ་ཚོ་ཉིན་ཤས་རྩེད་རྒྱུ་མེད་ལ། དགོད་རྒྱུ་མེད་པར་བྱིའུ་ལ་རྡོ་ཕོག་པ་ལྟ་བུར་གྱུར་པས་རྒད་པོ་ངའི་སེམས་ཀྱང་བར་སྐབས་ཤིག་སྟོང་ལྷང་ལྷང་ཆགས།ཧད་་་་་་ ད་དེ་ཚོ་བཤད་ནས་སེམས་སྐྱོ་རོགས་རེད། ད་ལྟ་འདིར་ལོ་རིམ་དང་པོ་ནས་ལྔ་པ་བར་ཡོད་པ་མ་ཟད་གཏན་འཇགས་དགེ་རྒན་བདུན་ཡོད་པས་རི་ཁུག་གི་བྱིས་པར་སློབ་གསོ་གཏོང་རྒྱུར་སེམས་ཁྲལ་བྱེད་དགོས་གལ་མི་འདུགཡིན་ནའི་སེམས་སྐྱོ་ཤོས་ཤིག་ལ་ན་ནིང་སློབ་ཁང་གསར་པ་བརྒྱབ་ཚར་རྗེས་རུ་ཁག་གི་འགོ་ཁྲིད་གསར་པས་སློབ་ཁང་རྙིང་པ་གཏོར་ནས་ལྕམ་ཤིང་དབུལ་སྐྱོར་ལ་སྤྲོད་ཀྱི་ཡིན་ཞེས་ཨུ་ཚུགས་བྱས་བྱུང་ཡང་ངས་མཐའ་གཅིག་ཏུ་ཁས་བླངས་མེད། རྒྱུ་མཚན་ནི་སློབ་གྲྭ་འདི་ཐོག་མ་གསར་རྒྱག་བྱེད་སྐབས་རྒན་ལགས་ཁོང་དང་ང་ཚོས་དཀའ་ལས་ཇི་འདྲ་བརྒྱབ་མེད་དམ། ད་ལྟ་བཤིག་དགོས་ཟེར་དུས་སེམས་ཀྱིས་བཟོད་ཀྱི་མི་འདུག ད་དུང་མི་ཁ་ཤས་ཀྱིས་སྒོ་དང་སྒེའུ་ཁུང་བཀོག་237

པ་དང་ཐོག་བཤུས་མ་བརྒྱབ་ཙམ་བྱས་པ་མཐོང་སྐབས་སེམས་པས་མ་བཟོད་པར་ངས་ཁྱིམ་ནས་ཤིང་ངོ་དྲག་པ་འདྲ་བཏོན་ཏེ་སྒོ་ཞིག་བཟོས། སྒེའུ་ཁུང་ལ་ལྕགས་དྲ་གཏོང་རྩིས་ཡོད། ་ལྷག་པར་དུ་ངས་ཡུལ་མི་ཚོར་ཐེ་བོང་བསླངས་ཏེ་རྗེས་མ་སློབ་ཁང་རྙིང་པ་འདི་ལ་གནོད་སྐྱོན་མ་གཏོང་རོགས་ཞེས་ཞུ་བ་འཐེན་ཡོད། དངོས་གནས་བཤད་ན་སློབ་ཁང་འདི་ང་ཚོའི་ལུང་ཁུག་འདི་ནས་རང་ལྟ་བུའི་ཡོན་ཏན་གྱི་བདག་པོ་ཐོན་པའི་ལོ་རྒྱུས་ཀྱི་དཔང་རྟགས་ཡིན་པས་ང་རང་མ་ཤི་གོང་ལ་གཏོར་དུ་འཇུག་གི་མིན’’ཞེས་དོ་ནན་པོས་བཤད་བྱུང་། ང་ཁོང་གི་བྱ་སྤྱོད་ལ་སེམས་འགུལ་ཐེབས་ཐག་ཆོད་པས་ལུས་ཐོག་ལ་ཡོད་པའི་སྒོར་ཉིས་བརྒྱ་དེ་བཏོན་ནས་རྗེས་མ་སློབ་ཁང་བཟོ་བཅོས་ལ་གཏོང་རོགས་ཞེས་ཨུ་ཚུགས་ཀྱིས་ཁོང་ལ་བཞག —ཏུད་ཀྲང་རྒད་པོའི་ཁ་ནས་ཤེས་པར་ས་ཁུལ་ཡོངས་ཀྱི་དམངས་བཙུགས་དགེ་རྒན་བཅོས་སྒྲིག་བྱེད་སྐབས་རྒན་ལགས་ཀྱང་ཚབ་ཁྲིད་དགེ་རྒན་ནས་དགེ་རྒན་དངོས་གཞིར་བསྒྱུར་བ་དང་སྐྱིད་གྲོང་རྫོང་གི་འགྲིམ་འགྲུལ་སྟབས་བདེ་མེད་པའི་ཤང་ཞིག་ལ་དགེ་རྒན་བྱེད་པར་བཏང་། འདི་ནས་སོང་བའི་ཕྱི་ལོ་དེར་ཁོང་ལ་ནད་གཞི་ལྕི་པོ་ཞིག་ཕོག་ནས་ཉལ་སར་ཡུན་རིང་ལུས་སྐབས་ཤང་དེའི་ཞིང་པ་ཕོ་གསར་ཞིག་གིས་ཁོང་ལ་ནད་གཡོག་རྒྱུགས་རྒྱུ་དང་། མེ་ཤིང་འཐུ་རྒྱུ། ཆུ་ལེན་རྒྱུ་སོགས་ཞབས་གཡོག་ཞུས། གལ་ཏེ་ཕོ་གསར་དེ་མེད་ན་རྒན་ལགས་ད་ལྟ་མི་ཡུལ་དུ་བསྡད་མིན་ཡང་མི་ཤེས་པས་མཐར་ཁོང་གཉིས་ཀྱི་སེམས་པ་གཅིག་ཏུ་འབྲེལ་ནས་གཉེན་སྒྲིག་བྱས་པ་དང་ད་ལྟ་ལོ་གཉིས་ལ་སླེབས་པའི་བུ་མོ་ཞིག་ཀྱང་ཡོད་འདུག དེའི་སྐོར་ན་ནིང་རྒན་ལགས་དང་ཏུད་ཀྲང་238 ་

རྒད་པོ་གཞིས་རྩེར་ཐུག་སྐབས་སྦ་གསང་མེད་པར་གསུངས་པ་མ་ཟད་ང་དང་རྡོ་རྗེ་སོགས་ས་ཕྱོགས་གཞན་དུ་སློབ་སྦྱོང་བྱེད་བཞིན་པའི་སློབ་ཕྲུག་ལ་གསང་དགོས་ཚུལ་གྱི་མངགས་ཆ་ཡང་ཡང་བྱས་འདུག ཏུད་ཀྲང་གིས‘‘ཁོང་གི་ཁྱོ་ག་དེ་ཞིང་པ་ཡིན་ནའང་ཕོ་བཟོ་དོད་ལ་ལས་བྱེད་པ་བཞིན་གཙང་སྦྲ་དོད་པོ་དང་ཁོང་མ་སྨད་གཉིས་ལ་བརྩེ་མདོག་ཁ་པོ་ཞིག་འདུག མི་ནི་མི་ཡུལ་དུ་འཚོ་བ་སྐྱེལ་མཁན་ཡིན་པས་ཁྱོ་ག་བྱམས་པོ་བྱུང་ན་ཞིང་པ་ཡང་སྡུག་རྒྱུ་མ་རེད’’ཅེས་བཤད།དེའི་སྐབས་ངའི་ཡིད་ལ་རྗེ་རིན་པོ་ཆེའི་གསུང་མགུར་〈ཤར་གངས་རི་མ〉ཞེས་པ་དེ་ལྷང་དུ་དྲན་པས་རང་དབང་མེད་པར་གསུང་མགུར་དེ་ངག་ནས་གྱེར་བར་ཐལ། ངས་བློ་ཕམ་དང་རྙོག་འཛིང་གི་བསམ་བློ་ཞིག་ཁྱེར་ནས་ཕ་ཡུལ་ནས་བྲལ། ང་སྐྱིད་གྲོང་དུ་ཁོང་འཚོལ་བར་འགྲོ་འདོད་ཀྱང་སྐྱིད་གྲོང་འཁོར་བའི་དུས་ཁོམ་མེད་པས་རེ་ཞིག་ལས་ཁུངས་སུ་མི་ལོག་ཀ་མེད་བྱུང་། འོན་ཀྱང་དུས་ནམ་ཞིག་ཁོམ་པ་བྱུང་མཚམས་རྒན་ལགས་འཚོལ་བར་འགྲོ་རྒྱུའི་ཆོད་སེམས་བརྟན་པོ་བཞག ་ལོ་དེའི་དགེ་རྒན་དུས་ཆེན་གྱི་སྔ་ནུབ་ལ་གློ་བུར་དུ་བརྙན་འཕྲིན་ཐོག་ནས་རྒྱལ་ཡོངས་ཀྱི་སྔོན་ཐོན་དགེ་རྒན་ལ་གཟེངས་བསྟོད་བྱེད་པའི་གནས་ཚུལ་བཤད་པ་དང་བོད་ཀྱི་སྔོན་ཐོན་དགེ་རྒན་གྱི་མིང་ཐོའི་ནང་པ་སངས་བུ་ཁྲིད་ཅེས་པ་ཞིག་འབོད་པ་ཐོས། ངས་འདྲེན་བྱེད་གཡོ་བ་མེད་པར་གཟེངས་བསྟོད་ལག་ཁྱེར་སྤྲོད་སྐབས་ཀྱི་བརྙན་རིས་ལ་ལྡིར་ནས་བལྟས་པ་དང་དེའི་ནང་ནས་གློ་་བུར་དུ་རང་གི་རེ་འདོད་དེ་མངོན་སུམ་དུ་མཐོང་ཐུབ་པའི་རེ་བ་བྱས། ཁོང་239

རེད་་འདུག དངོས་གནས་ཁོང་རེད་འདུག མ་གཞི་ཁོང་གི་ལུས་ལ་བོད་ཆས་སྤམ་པོ་ཞིག་གྱོན་པ་དང་སྐྲ་ལོ་ལན་བུ་གཉིས་སུ་ཕྱེ་ནས་ལྷས་མ་བསླས་པ་དང་སི་ཤན་ཟིང་ལྗང་གི་སྐྲ་གཞུག་ཧར་པོ་ཞིག་མགོ་ལ་དཀྲིས་འདུག ཁོང་གི་ལུས་ལ་ད་དུང་ཡང་སྟོད་ཐུང་སྨྱུག་ལྗང་དང་དོར་མ་ནམ་མཁའ་མདོག་ཅིག་གྱོན། སྐྲ་ལོ་ཐུང་ཐུང་ལན་བུ་གཉིས་ལ་སྐྲ་འཆིང་མེ་ཏོག་བརྒྱབ་ནས་ང་ཚོའི་ཕ་ཡུལ་དུ་ཐོག་མར་འབྱོར་སྐབས་ལྟར་གྱི་གཞོན་ཤ་མེད་པར་མངོན་གསལ་དུ་རྒས་འདུག་ནའང་སྐད་ཅིག་ཙམ་གྱི་བརྙན་རིས་ནང་ལས་ཁོང་གི་བྱམས་བརྩེ་ཅན་གྱི་བརཱུཞེན་རས་དང་དུང་སེམས་ཅན་གྱི་འཛུམ་མདངས་དེ་མིག་ལམ་དུ་འཆར་བ་ཙམ་གྱིས་ངོ་ཤེས། ང་རང་གཅིག་པུ་བརྙན་འཕྲིན་མདུན་དུ་ཐལ་མོ་བརྡབ་ཅིང་དགའ་མཆོང་བརྒྱབ་པ་དང་འདྲེན་བྱེད་གཉིས་མཆི་མས་བརླན།ངའི་བརྩེ་བའི་རྒན་ལགས། ངས་སྔ་ས་ནས་ཁྱེད་ཀྱི་དེ་རིང་གི་བཀྲ་ཤིས་པའི་ཉི་མ་མཐོང་བ་དང་། དེ་ནི་ཁྱེད་ལ་གནང་བའི་གཟི་བརྗིད་ཀྱི་མཚན་སྙན་ཞིག་ཡིན་ལ་ཁྱེད་ཀྱིས་རང་གི་ཚེ་སྲོག་ནང་འཁང་ར་དང་རེ་འདོད་ཅི་ཡང་མེད་པར་འབད་བརྩོན་གནང་བའི་ཐོབ་ཐང་ཞིག་ཀྱང་ཡིན་པས་དངོས་འབྲེལ་ངོ་གནོངས་མི་དགོས་པ་ཞིག་ལགས།ཅ གསར་འགྱུར་བཤད་ཟིན་པ་དང་བརྙན་རིས་གཞན་དག་མང་པོ་ཞིག་བརྗེས་ཚར། འོན་ཀྱང་ངའི་སེམས་ནང་གི་དྲན་སེམས་དང་སྤྲོ་སྣང་གི་རྦ་རླབས་འཇགས་ཐབས་བྲལ་བས་ང་ད་ལྟ་རང་ཁོང་གི་མདུན་དུ་བཅར་ནས་ཁོང་ལ་བཀྲ་ཤིས་བདེ་ལེགས་ཞུ་བར་འདོད་ལ་ཁོང་གི་མགུལ་དུ་འཁྱུད་ནས་དགའ་སྤྲོའི་མིག་ཆུ་གཏོང་བར་ཡང་འདོད། རྒན་ལགས། འདི་ལོ་ང་གཞིས་འཁོར་ལ་འགྲོ་བའི་240 ་

དུས་ཚོད་སླེབས་པས་འདི་ལོའི་གཞིས་འཁོར་གྱི་དུས་ཚོད་ཁྱེད་ལ་བདག་པ་དང་ཁྱེད་དང་ང་གཉིས་ཁོ་ནར་བདག་ངེས་ལགས། །2002ལོའི་ཟླ12པའི་ཚེས་17ཉིན་ཟིན་བྲིས་བཏབ།2003ལོའི་ཟླ6པར་བཟོ་བཅོས་ཀྱིས་གཏན་ལ་ཕབ།241

སློབ་གྲོགས་ཀྱི་འདུ་ཤེས།ཉིན་དེ་ནི་རེས་གཟའ་ཉི་མ་ཡིན་པས། ཁོས་ལས་ཁུངས་ཀྱི་ཟ་ཁང་ལས་ཞོགས་ཟས་ཉོས་ཏེ་ཟོས་རྗེས་མདང་ནུབ་ཀྱི་འཆར་གཞི་བཞིན་ཁྲོམ་ལ་ཕྱིན།ནམ་དུས་ནི་དགུ་གསུམ་པའི་སྒང་ཡིན་པས་ཉི་མའི་འོད་ཟེར་ས་གཞི་ཡོངས་ལ་བཏངསྙོམས་སུ་ཤར་ཡོད་ཀྱང་དེས་དྲོད་སྐྱིད་སྟེར་བའི་སྣང་བ་མི་འཆར་བར་གྲང་ཤུར་ཤུར་བྱེད་པ་དང་། དེ་བས་ཡིད་མུག་པ་ཞིག་ནི་ཞོགས་པའི་གྲང་རླུང་དེ་ཆུ་བཤོས་པ་ལྟར་གྱི་སྣང་བ་ཞིག་བཅོས་མིན་དུ་སྐྱེ་གིན་ཡོད་པས། ཁྲོམ་ལ་ཡོང་མཁན་ཚོས་དགུན་ཆས་སྣ་ཚོགས་གྱོན་ཏེ་ཚང་མས་ཁ་དང་། མགོ་བོ།ལག་པ་བཅས་བཏུམས་ཡོད་སྟབས་རྒྱུན་དུ་འདྲིས་ཆེ་བའི་མི་ཡང་ལས་སླ་པོར་ངོ་མི་ཤེས་པར་གྱུར།ཁོས་ཁྲོམ་ནས་ཐ་མག་རྡར་ཚན་གཅིག་ཉོས་ཏེ་དངུལ་སྤྲོད་བཞིན་པའི་སྐབས། ངོ་ལག་ཡོངས་བཏུམས་པའི་བུད་མེད་ཅིག་ཁོའི་འཁྲིས་སུ་ཡོང་ནས‘‘སྟབས་ལེགས་ཏེ་འདིར་ཐུག་སོང་། དེས་མ་གཏོགས་ང་སྟོང་ལོག་བྱེད་གྲབས་རེད་་ཅེས་བཤད་པས། ཁོས་བུད་མེད་དེར་ལྟ་བཞིན‘‘ཁྱེད་རང་ མི་ཞེས་ངོ་མི་ཤེས་པའི་ཚུལ་བསྟན་སྐབས། མོས‘‘སློབ་གྲོགས་རྙིང་པ་ཡང་ངོ་ཤེས་ཀྱི་མེད་པ་འདྲ་་ཞེས་ཟེར་ནས་ཁ་རས་བཀྲོལ། ཁོས་གཞི་ནས་པདྨ་ཡིན་པ་ཤེས་ཏེ‘‘པདྨ་རང་མ་ཐུག་པར་ཡུན་རིང་སོང་བས་དེང་སང་ལས་བྲེལ་ཆེན་པོ་འདུག་242

གམ་་ཞེས་དྲིས་པ་དང་། པད་མས‘‘ང་ཁྱོད་དང་མི་འདྲ་བར་ཉིན་ལྟར་འགོ་ཁྲིད་ཀྱི་མཚན་བཀོད་པ་དེར་ཐམ་ཀ་བརྒྱབ་ནས་སྡོད་རྒྱུ་ཡིན་པས། ལུས་དལ་ཙམ་འདུག་ཀྱང་སེམས་པ་ལྷོད་པ་གང་ཡང་མེད་པར་དངངས་འཚབ་ཁོ་ནའི་ནང་དུས་ཚོད་འགྲོ་གི་འདུག ཁྱེད་རང་གང་འདྲ་འདུག་་ཅེས་དྲིས་པར། ཁོས‘‘རྩོམ་སྒྲིག་གི་ལས་ཀ་དེ་བལྟས་པ་ཙམ་གྱིས་ལས་སླ་པོ་མེད་ཁར། ང་ད་ལྟ་རྩོམ་སྒྲིག་པུའུ་ནང་སླེབས་ཏེ་དུས་ཚོད་རིང་པོ་ཕྱིན་མེད་སྟབས་སྐབས་རེ་དཀའ་ངལ་ཏོག་ཙམ་འཕྲད་ཀྱིན་འདུགམི་ཅེས་ཟེར་བ་ན། མོས‘‘དེར་སྐྱོན་མེད། གནས་སྐབས་མ་གཏོགས་ཁྱེད་རང་མི་བརྩོན་པོ་སོང་ཙང་སྣང་དོགས་མེད། རྗེས་སུ་ཁོམ་པ་བྱུང་ན་རྩོམ་ཐུང་ཁ་ཤས་བྲིས་ཏེ་ཁྱེད་འཚོལ་བར་ཡོང་རྒྱུ་ཡིན། རྩོམ་སྒྲིག་རྒན་ལགསམི་ཞེས་བསྟན་བཤིག་ཤོད་ཀྱིན་ཁྲོམ་ལས་ཐོན་ཏེ་ལམ་བཞི་མདོ་ཁར་སླེབས་པ་དང་། ཁོསཛིདེ་རིང་ལས་བྲེལ་ཆེ་བ་མེད་ན། ངའི་ནང་ལ་བལྟ་ཙམ་བྱེད་པར་ཤོག་་ཟེར་སྐབས། པད་མས‘‘མིན། ང་ད་དུང་སྨན་ཁང་ལ་འགྲོ་དགོས་ཡོད། དེ་རིང་ཆེད་མངགས་ཁྱེད་་སྡོང་བཙལ་ནས་གནས་ཚུལ་ཞིག་བཤད་དགོས་བསམས་བྱུང་། སྟབས་ལེགས་ནས་ད་ལྟ་ཁྲོམ་ནས་ཐུག་པས་ཡག་པོ་བྱུང་སོང་། ང་ཚོའི་འཛིན་གྲྭའི་དབྱདས་སྒྲོལ་ཕོ་བའི་ནད་གཞི་དྲག་པོས་མནར་ཏེ་སྨཆ།་ཁང་ནང་ལུས་ཡོད་ཀྱང་། སྲུ་ན་མཆེད་ས་ཐག་ཉེ་སར་མེད་སྟབས་མོ་ལ་ནད་གཡོག་རྒྱུགས་མཁན་མེད་པ་དང་། དེ་བས་གལ་ཆེ་བ་ཞིག་ནི་ཕོ་བ་གཤག་བཅོས་བྱེད་པའི་མཚམས་ལ་མོས་མཐུན་ཡོད་མེད་ཀྱི་མིང་རྟོགས་འགོད་མཁན་མེད་པར་ད་ལྟ་ཡང་ལུས་ཡོད། མ་གཞི་ང་ཚོ་འབྲེལ་བ་ཟབ་ཀྱང་གནས་ཚུལ་དེ་ནི་སྲོག་དང་འབྲེལ་བ་ཡོད་པས་ངས་མིང་འགོད་ནུས་མ་བྱུང་མི243

ཞེས་ཐབས་ཟད་པའི་ཚུལ་གྱིས་བཤད།གནས་ཚུལ་དེར་ལྷག་རྡོར་ཅུང་ཡ་མཚན་སྐྱེས་ཏེ་ལམ་སེང་ལན་རྒྱག་མ་ཕོད། ཡུད་ཏྲེམ་ནས་ཁོས‘‘ཨ་ཙི། གཏམ་འདོད་ཅན་མོའི་དགའ་རོགས་ཀྱིས་མོ་ལ་རོགས་པ་མ་བྱས་པ་གང་ཡིན་་ཞེས་འདྲི་སྐབས། པད་མས‘‘ལྷག་རྡོར།དེའི་སྐོར་གླེང་ནས་ཅི་བྱེད། ཁོས་སྔ་ས་ནས་བུ་མོ་གཞན་ཞིག་ལ་བལྟས་ཏེ་དབྱངས་སྒྲོལ་གཡུགས་ཟིན་པ་རེད། མི་དེ་འདྲ་ལ་ལས་རྒྱུ་འབྲས་འཁོར་ངེས་རེད། དེ་ལས་ད་ལྟ་དབྱངས་སྒྲོལ་ལ་དཀའ་ངལ་དེ་ལྟ་བུ་འཕྲད་དུས་ཁྱོད་ཀྱིས་དེ་སྔའི་གནས་ཚུལ་ཆུང་ཆུང་ལ་མ་བསམས་པར་སློབ་གྲོགས་ཀྱི་འདུ་ཤེས་ལ་བལྟས་ཏེ་ཐེངས་གཅིག་ངེས་པར་དུ་བལྟ་བར་འགྲོ་རོགས། མོ་ད་ལྟ་གྲོང་ཁྱེར་སྨན་ཁང་གི་ཁོག་ནད་ཚན་པའི་ཉལ་ཁྲི་ཨང་བརྒྱད་པའི་སྒང་ལ་ཡོད། མ་བརྗེད་པ་བྱེད་རོགས་’ཞེས་བཤད་དེ་ཁ་བྲལ།ཁོ་པ་ཉལ་ཁང་དུ་ལོག་རྗེས་ཉལ་ཁྲིའི་སྟེང་དུ་བསྙེས་ནས་སེམས་ནང‘‘གཏམ་འདོད་ཅན་གྱི་སྲས་མོ་དེར་བལྟ་བར་འགྲོ་འམ་མི་འགྲོ། མོས་སྔོན་མ་་མི་ཚོགས་ཀྱི་དཀྱིལ་དུ་ངའི་ངོ་ལྤགས་བཤུས་མྱོང་བ་དེར་བསམ་ན་འགྲོ་དགོས་དོན་གང་ཡང་མེད། འོན་ཀྱང་གཅིག་ནས་མོ་ད་ལྟ་འཆི་གསོན་ལ་ཐུག་ཡོད་པ་དང་།གཉིས་ནས་པད་མས་ཆེད་མངགས་ང་བཙལ་ཏེ་ཡིན་གཅིག་འགྲོ་དགོས་་ཟེར་བས་མ་ཕྱིན་ན་འགྲིག་ཨེ་ཡོང’’སྙམ་བཞིན་པར་ག་ལེར་ཡར་ལངས་ཏེ་ལག་པ་སྟོང་པར་རྐང་འཁོར་བཞོན་ཏེ་མོ་ལ་བལྟ་བར་ཕྱིན།ཁོས་གོམ་སྒྲ་མ་ཐོས་པ་བྱས་ཏེ་ནད་ཁང་ནང་འཛུལ་སྐབས་ནད་ཁང་དེའི་ནང་ནད་པ་མོ་གཅིག་པུ་ལས་མེད་ཅིང་། ངོ་མདངས་སེར་ལྷང་ལྷང་དུ་གྱུར་244

པའི་དབྱངས་སྒྲོལ་ནི་ཉལ་ཁྲིའི་སྟེང་ཤི་མ་གསོན་གྱི་གནས་ལ་ཐུག་ཡོད་པ་འདྲ་ལ། མིག་གཉིས་བཙུམ་སྟེ་གན་རྐྱལ་དུ་ཉལ་ནས་སུ་ཡོང་མིན་ཡང་མི་ཚོར་བ་ལྟ་བུར་སྣང་། པདྨ་དེ་གར་སླེབས་ཡོད་པ་དང་མོས་ཁོ་ལ་རྐུབ་བཀྱག་ཞིག་སྤྲད་དེ་སྡོད་དུ་བཅུག ཁོས་སྐད་ཆུང་ངུས‘‘གང་འདྲ་འདུག་གམམིམིཞེས་དྲིས་པར།པད་མས་མགོ་བོ་འཕྲེད་ལ་གཡུགས་ཏེ་གནས་ཚུལ་མི་བཟང་བའི་ཚུལ་བསྟན།གང་ཙམ་ནས་ཁོ་དབྱངས་སྒྲོལ་གྱི་སྔས་མགོའི་འཁྲིས་སུ་ཕྱིན་ཏེ་སྐད་ཆུང་ངུས‘‘དབྱངས་སྒྲོལ། དབྱངས་སྒྲོལ། གང་འདྲ་འདུག་གམ’་ཞེས་དྲིས་པ་ན། མོས་དཀའགླུས་ཁག་མདོག་གིས་མིག་སེར་ཁ་ཙམ་ཞིག་གདང་ནས་ཁོ་ལ་བལྟ་ཙམ་བྱས་རྗེས། ཁོ་ནི་རང་གི་སློབ་གྲོགས་ལྷག་རྡོར་ཡིན་པ་ཤེས་ནས་ལམ་སེང་མིག་གཉིས་བཙུམ་སྟེ་སྡོད་པ་ལས་ལན་ཚིག་གཅིག་ཀྱང་མ་སློག་པར། འདྲེན་བྱེད་ལས་ཡིད་སྐྱོ་བའི་མིག་ཆུ་རྡོག་པོ་འགའ་ཤས་ཤིག་སྔས་སྟེང་དུ་ལྷུང་།‘‘དབྱངས་སྒྲོལ། སེམས་སྡུག་མ་བྱེད། ང་ཚོས་ཁྱོད་ལ་རོགས་པ་བྱེད་གང་ཐུབ་བྱས་ཆོག་་ཅེས་ཁོས་ངག་འཇམ་པོའི་སྒོ་ནས་སྟབས་བདེའི་སེམས་གསོ་ཞིག་བྱས་པ་ལས་གཞན་ག་ཤོད་འདི་ཤོད་མེད་པར་གྱུར། དབྱངས་སྒྲོལ་གྱི་རྣ་ལམ་དུ་ལྷག་རྡོར་གྱི་སྐད་ཆ་དེ་དག་ཐོས་སྐབས་སེམས་དེ་བས་མི་སྐྱིད་པའི་སྣང་བ་ཞིག་ཤར་ནས་ལོ་གཅིག་སྔོན་གྱི་འདས་དོན་ཞིག་ཡིད་ལ་དྲན།དེའང་སློབ་གྲྭ་ནས་ཐོན་ཉེར་ཡོད་པའི་ཉིན་ཞིག་ཡིན་ཞིང་། དུས་རྒྱུན་ལྷགརྡོར་སློབ་གྲྭའི་ནང་ཁ་ཁུ་སིམ་ཞིང་སློབ་སྦྱོང་ལ་འབད་བརྩོན་ཆེ་བ་དང་།སློབ་ཕྲུག་བར་གྱི་མཐུན་སྒྲིལ་ཡང་ཡག་པོ་ཡོད་མོད། འོན་ཀྱང་ཁོས་སློབ་གྲོགས་བུ་མོར་དེ་ཙམ་ཡིད་འཇོག་བྱེད་ཀྱི་མེད་ལ། ཐ་ན་ཁོའི་ཡིད་ལ་དགའ་རོགས་245

ཞེས་པའི་ཐ་སྙད་དེ་མེད་པ་ཙམ་དུ་སྣང་ཡང་། མཐར་ཕྱིན་ཡིག་ཚད་བཏང་ཟིན་ནས་ཆེད་རྩོམ་འབྲི་བའི་སྐབས། ཁོས་རང་གི་ཡུན་རིང་སེམས་ནང་དུ་སྦས་པའི་གསང་གཏམ་དེ་ཡི་གེར་བཀོད་དེ་རང་སེམས་ཤོར་བའི་དབྱངས་སྒྲོལ་ལ་སྤྲད། སྐབས་དེར་དབྱངས་སྒྲོལ་ནི་གཞོན་ནུའི་མཚན་ཚོགས་ཤིག་གི་ཐོག་ངོ་ཤེས་པའི་ལྗོངས་གཏེར་རྫས་ལས་ཁུངས་ནས་ཡིན་པའི་གཞོན་ནུ་ཞིག་དང་ངོ་ཤེས་ཏེ། ཕན་ཚུན་བརྩེ་དུང་མཚོན་པའི་ཡི་གེ་དང་དངོས་པོ་སོགས་བསྐུར་མུས་ཡིན་པས། མོའི་སེམས་ལ་སྐྱེས་གཟུགས་ལེགས་ཤིང་ཁ་འབྲས་མཚར་བའི་གཞོན་ནུ་དེ་དང་རང་ཉིད་མཐུན་ན་ཅི་མ་རུང་སྙམ་པ་ལས་ཡིད་གཞུང་དྲང་བའི་ལྷག་རྡོར་ནི་སྣང་བའི་ཡུལ་དུ་ཡང་འཆར་མྱོང་མེད། ཐེངས་གཅིག་མཚན་སྦྱོང་སྐབས་མོས་སྣང་མེད་དུ་སློབ་གྲོགས་གཞན་ལ་ཁོས་སྤྲད་པའི་ཡི་གེ་བསྟན་ནས་ཁྲེལ་དགོད་བྱས་པས་སློབ་ཕྲུག་ཚོས་འཚང་ཀ་ཤིག་ཤིག་ངང་ཁོའི་ཡི་གེ་ཀློག་པ་དང་། འགའ་རེས་ཀྱིས་ཁོ་ལ་ཐད་ཀར་འཕྱ་སྨོད་བྱེད་པ། ཡང་འགའ་རེས་ཀྱིས་མི་སུ་འདྲ་ཞིག་ལའང་རང་གི་བརྩེ་དུང་མཚོན་ཐབས་བྱེད་པའི་རང་དབང་ཡོད། འོན་ཏེ་ད་ལྟ་དང་དུ་ལེན་མིན་ནི་དབྱངས་སྒྲོལ་རང་ལ་རག་ལས་འདུག་ཟེར་བ་སོགས། མི་མང་པོ་འདི་འདྲའི་ནང་ལྷག་རྡོར་ནི་ངོ་ཚ་ཁ་སྐྱེངས་བཟོས་པས་ཅི་ཡང་མི་སྨྲ་བར་དེབ་རྣམས་དཔེ་ཁུག་ནང་བླུགས་ཏེ་ཕྱིར་མི་ཐོན་ཀ་མེད་བྱུང་། དོན་དེ་ནི་སྐབས་ཤིག་རིང་གི་འཛིན་གྲྭའི་གསར་འགྱུར་གསར་ཤོས་ཤིག་ཏུ་གྱུར་ཏེ་ཚང་མས་གླེང་བས་མ་ཚད། མི་རིང་བར་ཚན་པའི་ནང་དུ་ཡང་ཁྱབ་ནས་ཁོའི་སེམས་ལ་ཕོག་ཐུག་བྱུང་བ་དང་། རྒྱུན་ལྡན་གྱི་སློབ་སྤྱོང་ལ་ཡང་གནོད་སྐྱོན་ཆེ་ཙམ་བྱུང་། དེ་དག་ཡིད་ལ་འཁོར་ནས་དབྱངས་སྒྲོལ་ནོངས་246

འགྱོད་ཆེན་པོ་བྱུང་བ་དང་། ད་ལྟ་རང་ཉིད་གནས་བབ་འདི་འདྲ་ཞིག་ལ་ལྷུང་བའི་སྐབས་སུའང་ཁོ་བལྟ་བར་ཡོང་བ་རེད་སྙམ་ནས་སེམས་འགུལ་ཚད་མེད་ཐེབས་ཀྱང་། ཁ་ནས་ཤོད་ཐབས་བྲལ་ཏེ་ཁུ་སིམ་མེར་བསྡད། པད་མས‘‘ལྷག་རྡོར། དབྱངས་སྒྲོལ་ལ་ཏོག་ཙམ་ལྟོས་ཨཱ། ངས་དགོས་མཁོ་ཞིག་ལེན་པར་ཕྱིན་ནས་མགྱོགས་པོ་སླེབས་ཡོང་་ཞེས་ཟེར་ནས་ཕྱིར་ཐོན།ཡུད་ཙམ་སོང་རྗེས་པད་མ་ད་དུང་ཡོང་མཁན་མེད་པས་ཁོས་དབྱངས་སྒྲོལ་ལ‘‘ཁྱོད་ཅི་འཐུད་འདོད་འདུག་གམ། གང་ཟ་འདོད་འདུག’’ཅེས་དྲིས་ཀྱང་མོས་མགོ་བོ་འཕྲེད་ལ་གཡུགས་གཡུགས་བྱེད་པ་ལས་ལན་གཞན་མ་བཏབ།ཁོ་ནི་མོ་ལ་བལྟ་བཞིན་སེམས་ནང‘‘ད་ལྟ་ང་གཅིག་པུར་དབྱངས་སྒྲོལ་གྱི་འཁྲིས་སུ་བསྡད་དེ་གཞན་གྱིས་སྐད་ཆ་དྲིས་ན་ལན་ཅི་ཞིག་འདེབས་དགོས་སམ’མིསྙམ་སྟེ་པད་མ་ཡོང་རྒྱུར་སེམས་འཚབ་ངང་སྒུག་ཀྱིན་བསྡད། གང་ཙམ་ནས་ཨེམ་རྗེ་ཡོང་སྟེ་དབྱངས་སྒྲོལ་ལ་བརྟག་དཔྱད་བྱས་རྗེས་ལྷག་རྡོར་ཕྱིར་སྐད་བཏང་སྟེ‘‘ཁྱེད་རང་ཁོང་གི་ནད་གཡོག་ཡིན་ནམ’་ཞེས་དྲིས་པར། ལྷག་རྡོར་གྱིས‘‘ཡིན་་ཞེས་ཐལ། ‘‘བྱས་ན་ཁོང་གི་ནད་གཞི་དེར་གང་ལྟར་གཤག་བཅོས་མ་བྱས་ན་འགྲིག་ཐབས་མེད། འོན་ཀྱང་ནད་པས་བཤད་ན་ཁོ་མོའི་ཁྱིམ་ཐག་རིང་བ་དང་ཉེ་འགྲམ་དུ་སྲུན་མཆེད་མེད་པའི་སྐོར་ཤོད་ཀྱིན་འདུག གལ་སྲིད་ཁྱེད་ཚོ་ཕན་ཚུན་འདྲིས་པོ་ཡོད་ན་ད་རེས་ཁོང་གི་ཁྱིམ་མིའི་ཚབ་གནང་སྟེ་མཚན་ཞིག་བཀོད་རོགས་གནང་། དེ་ལྟར་མ་བྱུང་ཚེ་སྲོག་ལ་ཉེན་ཁ་ཡོདམི་ཅེས་བཤད་པ་དང་།དེར་ལྷག་རྡོར་གྱིས‘‘མོའི་ལས་ཁུངས་ཀྱི་འགོ་ཁྲིད་ཀྱིས་ཁ་ཡ་མི་བྱེད་དམམི་ཞེས་དྲིས། ‘‘ཁོ་ཚོས་6དེ་ནི་སྲོག་དང་འབྲེལ་བ་ཡོད་པས་ནང་མི་ཞིག་རང་བྱུང་ན་247

ཡག་ཤོས་རེད་་ཅེས་བཤད་དེ་མིང་བཀོད་ཕོད་ཀྱི་མི་འདུག་་ཟེར། མཚམས་དེར་ལྷག་རྡོར་གྱི་སེམས་ལ་དབྱངས་སྒྲོལ་གྱི་ནད་གཞིའི་སྐོར་ཨེམ་རྗེས་གསལ་ཤོས་ཤེས་ཀྱི་ཡོད། ད་དུང་མུ་མཐུད་དུས་ཚོད་ནར་འགྱངས་བྱས་ན་ཉེན་ཁ་ཆེན་པོ་ཡོད་བཟོ་འདུག་པས། གནས་ཚུལ་ལེགས་ཉེས་གང་བྱུང་ཡང་ད་ལྟ་མོར་ང་གཅིག་པུ་མ་གཏོགས་གཞན་ལ་རེ་བ་བཅོལ་ས་མེད་པས་སེམས་ཐག་བཅད་དེ་མིང་བཀོད་མ་བྱས་རང་བྱས་རེད་སྙམ་ནས‘‘གལ་སྲིད་ཁོང་གིས་མོས་མཐུན་བྱུང་ཚེ་ངས་མིང་བཀོད་པས་ཆོག་མིཅེས་བཤད་པས། ཨེམ་རྗེ་དགའ་ཚོར་ཆེན་པོ་བྱུང་སྟེ‘‘ནད་པར་འདྲི་དགོས་མེད། ཁོང་གིས་རྦད་དེ་མོས་མཐུན་བྱས་སོང་།བྱས་ན་ཁྱེད་རང་གཞུང་དོན་ཁང་ལ་མཚན་བཀོད་པར་ཕེབས་རོགས་གནང’་ཟེར་བ་དང་། ཁོ་ཡང་ཨེམ་རྗེའི་རྗེས་སུ་ཕྱིན་ཏེ་ཤོག་བུ་དཀར་པོའི་སྟེང་ལ་ལྷག་རྡོར་ཞེས་པའི་ཡིག་འབྲུ་ནག་པོ་གཉིས་བྲིས་ཏེ་གཞུང་དོན་ཁང་ལས་ཐོན་སྐབས།ཁོའི་མིག་གཉིས་རབ་རིབ་བྱེད་པ་དང་ལུས་ཡོངས་འདར་སིག་སིག་བྱས། ནད་ཁང་དུ་འབྱོར་དུས་པད་མ་ཡང་སླེབས་ཡོད། པད་མས་གདོང་གཤིས་ཡག་པོ་མེད་པའི་ལྷག་རྡོར་གྱི་གདོང་ལ་བལྟ་བཞིན་དུ‘‘ཨཱ་ལས། ད་ངས་ཤེས་སོང་།དེ་རིང་མི་ཁ་ཤས་ལ་ཉིན་གང་ལྟོ་ཆས་མ་བྱུང་ཚང་བཟོ་རྦད་དེ་ཤོར་བཞགམི་ཅེས་ཤོད་ཀྱིན་གད་མོ་ལྷང་ལྷང་དུ་བགད་པས། ཁོས་ཙོག་པུར་བསྡད་པའི་དབྱངས་སྒྲོལ་དང་པད་མ་གཉིས་ལ་རང་གིས་ད་ལྟ་བྱས་པའི་གནས་ཚུལ་དེའི་སྐོར་བཤད་དེ། ཐེ་ཚོམ་གྱི་ངང་དབྱངས་སྒྲོལ་ལ་བལྟ་སྐབས་མོས་ཡག་སྡུག་ཅི་ཡང་མ་བཤད་པར་ངོ་གདོང་ལས་འཛུམ་ཙམ་བྱས་པ་དང་། པད་མས‘‘ཡག་བྱུང་ལྷག་རྡོརམི’ཞེས་ཁོའི་ལག་ནས་འཇུས་ཏེ་སེམས་འགུལ་ཆེན་པོ་ཐེབས་པའི་རྣམ་པ་248

བསྟན། སྐབས་དེར་ས་རུབ་ནས་དུས་ཚོད་ཀྱང་འཕྱི་ཙམ་ཆགས་ཡོད་པས།དབྱངས་སྒྲོལ་གྱིས་གཞི་ནས་སྐད་ཆུང་ངུས‘‘ད་འཕྱི་པོ་ཆགས་འདུག་པས་ཁྱོད་རང་ལོག་རན་བཞག དེ་རིང་ཁྱོད་ཀྱིས་ང་ལ་བལྟ་བར་ཡོང་བ་དང་། ངའི་ཆེད་དུ་མི་གཞན་སུས་ཀྱང་མི་ཕོད་པའི་མིང་བཀོད་པ་དེ་དག་ངས་ནམ་ཡང་བརྗེད་པ་མི་འདུགམི་ཅེས་ཤོད་ཀྱིན་མིག་ཆུ་ཁྲུམ་ཁྲུམ་དུ་བཏང་། ལྷག་རྡོར་གྱིས‘‘དབྱངས་སྒྲོལ། རང་ད་ལྟ་ནད་པ་ཡིན་པས་དེ་དག་ལ་བསམ་བློ་མ་གཏོང་།དེ་ལས་དོ་དགོང་སེམས་ལྷོད་པོ་བྱས་ཏེ་ངལ་གསོ་རྒྱོབ་ཅིག སང་ཉིན་ངས་ཁྱོད་ལ་བལྟ་བར་ཡོང་ཆོག་’ཅེས་བཤད་དེ་ལོག་ཕྱིན།ལྷག་རྡོར་རང་ཉིད་ཀྱི་ཉལ་ཁང་ནང་སླེབས་རྗེས། ཁོ་ནི་དུས་རྒྱུན་དང་མི་འདྲ་བར་བསྡད་ན་བཅུད་མེད་པ་དང་ཉལ་ན་གཉིད་མ་ཁུག་པར་གྱུར། ཁོའི་སེམས་ནང‘‘དབྱངས་སྒྲོལ་ནི་སློབ་ཆུང་སྐབས་ཀྱི་སློབ་གྲོགས་རྙིང་ཤོས་ཤིག་ཡིན་པ་མ་ཟད། དེ་སྔ་ངས་མོ་ལ་ཁ་ཞེ་གཉིས་མེད་ཀྱི་སྒོ་ནས་དགའ་པོ་བྱེད་མྱོང་ཡང་མོས་ང་ལ་ དེ་ལས་གལ་ཆེ་བ་ཞིག་ནི་ངས་དེ་རིང་མོའི་སྲོག་དང་འབྲེལ་བ་ཡོད་པའི་ལས་ཀ་འདི་འདྲ་ཞིག་བརྩམས་ཡོད་པས། སྐྱོན་མ་བྱུང་ན་སུས་ཀྱང་གང་ཡང་ཤོད་མི་སྲིད། འོན་ཀྱང་དེ་ལས་ལྡོག་ཚེ་གཞན་གྱིས་ང་ལ་དེ་སྔའི་གནས་ཚུལ་ལ་འཁོན་ལན་སློག་སྟེ་ཆེད་མངགས་ལས་ངན་དེ་བརྩམས་པ་རེད་ཅེས་བཤད་མི་ཡོང་ངམ’མིསྙམ་པའི་ཞེད་སྣང་དང་། སེམས་ཁྲལ། ཐེ་ཚོམ་བཅས་ཀྱི་དྲ་བར་ལྷུང་སྟེ་ནམ་ཕྱེད་ཙམ་བར་གཉིད་མ་ཁུག་པར་ལུས།ཕྱི་ཉིན་ཞོགས་པ་ནམ་ལངས་མ་ཐག་ཁོ་ཡར་ལངས་ཏེ་འགོ་ཁྲིད་ལ་གནས་ལུགས་དག་བཤད་དེ་སྨན་ཁང་ལ་ཕྱིན། ཁོས་མོའི་སྙིང་སྟོབས་འཕེལ་ཆེད་249

འཇིགས་སྣང་དང་ན་ཟུག་ལ་བཟོད་སྒོམ་ཐུབ་ན་ཉེན་ཁ་མེད་པའི་སེམས་གསོ་བྱས་ཤིང་། པད་མ་ནི་སྙིང་ཆུང་བས་ཁ་ནས་གང་དྲག་ཅེས་ཤོད་ཀྱིན་ནད་ཁང་གི་སྒོ་ནང་ཡར་འཛུལ་མར་ཐོན་བྱེད་པ་ལས་གཞན་སྐད་ཆ་ཚིག་གཅིག་མ་ཐོན།ཡུད་ཙམ་སོང་རྗེས་ནད་གཡོག་གཉིས་ཀྱིས་དབྱངས་སྒྲོལ་ནད་ཁྲིའི་སྟེང་དུ་བཞག་ནས་གཤག་བཅོས་ཁང་དུ་བསྐྱལ། སྐབས་དེར་པད་མ་དང་ལྷག་རྡོར་གྱིསགཤག་བཅོས་ཁང་གི་སྒོ་འགྲམ་དུ་སྒུག་ནས་དུས་ཡུན་ཆུ་ཚོད་གཅིག་ཙམ་སོང་ཡང་ད་དུང་ཕྱིར་མ་ཐོན། ཡུད་ཙམ་ལས་མ་འགོར་བར་དུས་ཚོད་ལ་བལྟ་ཙམ་རེ་བྱས་ནས་སྡོད་པའི་གནས་མེད་པར་ཕར་འགྲོ་ཚུར་འགྲོ་བྱེད་ཀྱིན་དུ་སེམས་འཚབ་དེ་བས་ཆེ་རུ་ཕྱིན། ཁ་ཁུ་སིམ་པའི་བར་ཁྱམས་རིང་པོ་དེའི་ནང་གཤག་བཅོས་ཁང་གི་སྒོ་འགྲམ་དུ་རྐུབ་བཀྱག་རིང་པོ་ཞིག་ཡོད་པ་ལས་དེ་མིན་གང་ཡང་མཐོང་རྒྱུ་མེད་པ་དང་། སྒོ་དང་སྒེའུ་ཁུང་། གྱང་ངོས་བཅས་ཐམས་ཅདསྐྱ་མདོག་ཅིག་ལས་མི་མངོན་པས་ལྷག་རྡོར་ནི་དེ་བས་སྐྱི་གཡའ་བ་ཞིག་བྱུང་། ཡང་ཁོའི་བསམ་པར་ངས་ད་རེས་མིང་བཀོད་པ་དེ་ལྐུགས་རྟགས་རེད་ཨང་སྙམ་ནས་རང་གིས་རང་ལ་འཁང་ར་བྱེད་པ་དང་། ཡང་མོ་ལ་རོགས་པ་བྱེད་མཁན་མེད་པས་ད་ཡག་སྡུག་གང་བྱུང་རུང་སྐབས་དེར་ངས་སེམས་བཟང་ལྷད་མེད་ཅིག་བཅངས་ཡོད་པ་དེ་ཆོས་དང་འཇིག་རྟེན་གཉིས་དང་མཐུན་ཡོད་སྙམ་སྟེ། མིག་བཙུམས་ནས་སྡོད་པའེ་སྐབས་དེར། ནད་གཡོག་གཉིས་ཀྱིས་དབྱངས་སྒྲོལ་གྱི་ནད་ཁྲིའི་གཡས་གཡོན་ནས་ཕུད་ཡོང་བ་དང་། ལྷག་རྡོར་གྱི་སར་སླེབས་སྐབས་ནད་གཡོག་གཅིག་གིས་ཁོ་ལ‘‘གཤག་བཅོས་ལེགས་གྲུབ་བྱུང་སོང་བས། སེམས་ཁྲལ་གནང་དགོས་མི་འདུག་’ཅེས་བཤད་མ་ཐག ཁོའི་250

སེམས་ནད་རྦད་དེ་སངས་བ་དང་ལུས་ཡོངས་ལ་སྤོབས་པས་ཁེངས་ཤིང་། པད་མས་དེ་སྐད་ཐོས་པ་དང་དགའ་ངུ་ཤོར་བཞིན་དུ་རང་དབང་མེད་པར་དབྱངས་སྒྲོལ་ལ་འཐམ་པར་འགྲོ་སྐབས་ནད་གཡོག་གིས་བཀག་སྟེ། ནད་པའི་རྨ་ཁ་མ་སོས་བར་ཡིད་གཟབ་བྱེད་དགོས་པའི་སྐོར་བཤད། ནད་ཁང་དུ་འབྱོར་རྗེས་ཡུད་ཙམ་ནས་དབྱངས་སྒྲོལ་གཉིད་ལ་ཡུར། ཁོ་མོ་གཉིད་ལས་སད་སྐབས་ས་རུབ་ཟིན་རུང་ལྷག་རྡོར་ད་དུང་རང་ཉིད་ཀྱི་འཁྲིས་སུ་དེབ་ལ་བལྟ་གིན་བསྡད་ཡོད་པ་མཐོང་འཕྲལ། དབྱངས་སྒྲོལ་གྱིས་སྐད་ཆུང་ངུས‘‘འ་ཙི། ད་དུང་ལོག་མེད་དམམི་ཞེས་ཟེར་སྐབས། ལྷག་རྡོར་གྱིས‘‘དབྱངས་སྒྲོལ། ང་སྣང་དོགས་མི་འདུག པད་མ་ད་ལྟ་ཡོང་གྲབས་ཡོད། སྟབས་ལེགས་ནས་གཤག་བཅོས་ལེགས་འགྲུབ་བྱུང་སོང་། དེས་མ་གཏོགས་ང་ ་་ཞེས་བཤད་མཚམས་དེར་པད་མ་སླེབས་ནས་དབྱངས་སྒྲོལ་གྱི་འཁྲིས་སུ་བསྡད་དེ‘‘དབྱངས་སྒྲོལ། ངའི་བསམ་པར་རང་ ཡིན་ནའི་དེ་རིང་ ’་ཞེས་མིད་པ་བརྣངས་ཏེ་སྐད་ཆ་མི་ཐོན་པར་མགོ་བོ་སྨད་ནས་མིག་ཆུ་གཏོང་སྐབས། དབྱངས་སྒྲོལ་གྱིས‘‘པད་མ། ད་ང་སྐྱོན་མི་འདུག་པས་མིག་ཆུ་མ་གཏོང་’ཟེར་བ་དང་། ལྷག་རྡོར་གྱིས་ཀྱང་པད་མར་‘ད་ངུ་མི་དགོས། བགད་པའི་དུས་ཤར་བ་རེད་’ཟེར་ནས་ཡར་ལངས་ཏེ་འགྲོ་རྩིས་བྱེད་པ་དང་། པད་མ་ལ་བལྟས་ནས‘‘སང་ཉིན་ནས་བཟུང་ལྟོ་ཆས་ངས་བསྐྱལ་ཆོག ང་ཚོའི་ལས་ཁུངས་དང་སྨན་ཁང་ཐག་ཉེ་བ་མ་ཟད་ཟཁང་གི་ཁ་ལག་ཡག་པོ་ཡོད་པས་སྟབས་བདེ་རེད’་ཅེས་ཟེར་ནས་ཕྱིར་ཐོན།འོན་ཀྱང་དབྱངས་སྒྲོལ་ནད་པ་གཞན་དང་མི་འདྲ་བར་ཕོ་བར་གཤག་བཅོས་བྱས་པའི་ནད་པ་ཞིག་ཡིན་སྟབས་ཟས་འཇམ་པོ་མ་གཏོགས་མི་འཇུ་བས། དེ་251

སྔ་ཟ་ཁང་གི་ལྟོ་ཁོ་ན་ལས་རང་ཉིད་ཀྱིས་ལག་འགུལ་ནས་ལྟོ་ཆས་བཟོ་བ་ཤིན་ཏུ་ཉུང་བའི་ལྷག་རྡོར་ནི་སྐབས་ཤིག་རིང་ཞོགས་སྔ་ལངས་དང་དགོང་འཕྱི་ཉལ་བྱས་ཏེ་ཚལ་ཁྲོམ་ལ་འགྲོ་རྒྱུ་དང་། ཁ་ལག་བཟོ་རྒྱུ། ཉིན་མོ་ལས་ཀ་གྲོལ་མ་ཐག་སྨན་ཁང་ལ་བལྟ་བར་འགྲོ་རྒྱུ་དང་། དགོང་མོ་སྨན་ཁང་ནས་སླེབས་རྗེས་དཔེ་ཆར་བལྟ་རྒྱུ་སོགས་བྱས་སྟབས། དབྱངས་སྒྲོལ་ཉིན་བཞིན་ངོ་མདངས་ཡག་ཏུ་ཕྱིན་པ་དང་། སྐད་ཆ་ཤོད་ཡས་མང་དུ་སོང་བ། ཟ་འཐུང་རང་མགོ་ཐོན་ཙམ་ཞིག་བྱུང་ནས་པད་མ་ཡང་དེ་སྔོན་ལྟར་རྟག་ཏུ་ཡོང་གིན་མེད། འོན་ཀྱང་ལྷག་རྡོར་གྱིས་ལས་ཀ་གྲོལ་མ་ཐག་མོ་ལ་བཟའ་བཏུང་བསྐྱལ་བར་ཡོང་ནས།སྐབས་རེར་འཛམ་གླིང་ཐོག་གི་རྩོམ་པ་པོ་གྲགས་ཅན་གྱི་ལོ་རྒྱུས་དང་ཁོ་ཚོའི་བརྩམས་ཆོ་ས་ཁ་ཤས་ངོ་སྤྲོད་བྱེད་པ་དང་། ཡང་སྐབས་རེར་རྒྱལ་སྤྱི་རྒྱལ་ནང་གི་རྣམ་པ་གསར་པ་བཤད་ཀྱིན་ཡོད་པས་དབྱངས་སྒྲོལ་གྱི་བཞིན་ལས་དགའ་བའི་འཛུམ་མདངས་རང་བཞིན་དུ་འཕྱུར་ཡོང་ཞིང་། ཁོ་མོའི་སེམས་ནང་རྟག་ཏུ་ལྷག་རྡོར་དང་མཉམ་དུ་སྐད་ཆ་བཤད་དེ་སྡོད་རྒྱུ་བྱུང་ན་སེམས་གཏིང་ནས་སྤྲོ་སྣང་ཞིག་འཕེལ་བ་ནི་དེ་སྔ་རང་གི་ཤིན་ཏུ་དགའ་བའི་བཀྲ་ཤིས་ཀྱིས་ཀྱང་བསྐྲུན་ག་ལ་ཐུབ་སྙམ།སྣང་ཚུལ་དེ་དག་ཨེམ་རྗེ་དང་ནད་གཡོག་ཚོས་མཐོང་སྐབས་རྟག་ཏུ་དབྱངས་སྒྲོལ་གྱི་འགྲམ་དུ་ལྷག་རྡོར་ལ་བསྟོད་བསྔགས་གཏོང་གིན་ཡོད་པས།མོའི་སེམས་ནང་དུ་ཡང་ཁོའི་གནས་བབས་དེ་བས་མཐོ་རུ་ཕྱིན་པ་དང་། ནད་གཞི་ཡང་རིམ་བཞིན་ཇེ་དྲག་ཏུ་སོང་ནས། མོའི་བསམ་པར་དེ་སྔའི་གནས་ཚུལ་དེར་དགོངས་དག་ཞུས་ཏེ་ཁོ་དང་འགྲིག་རྒྱུའི་རེ་བ་འདོན་འདོད་ཀྱརྔ་། བཀྲ་252

ཤིས་ཀྱིས་རང་ཉིད་ལ་ནད་གཞི་ཡོད་པ་ཤེས་འཕྲལ་བུ་མོ་གཞན་དང་འགྲོགས་པ་དེ་དག་དྲན་སྐབས། སེམས་ནང་ཁོང་ཁྲོ་དང་འགྱོད་སེམས་ཅིག་ཅར་དུ་སྐྱེས་ནས། རེ་བ་དེ་ཡང་རང་བཞིན་གྱིས་སྟོང་ཕྱོགས་སུ་འགྲོ་བ་དང་དགའ་བ་དག་སྐྱོ་སྣང་དུ་འགྲོ་བཞིན་ཡོད། ཡིན་ན་ཡང་སྟོང་བསམ་ཁྲོད་ནས་མོ་ལ་རེ་བ་ཅུང་ཞིག་རྙེད་པ་ནི་ཕལ་ཆེར་ཁོས་ང་ལ་ད་ལྟ་ཡག་པོ་འདི་འདྲ་བྱེད་ལུགས་ལ་བལྟས་ན་ཁོས་ད་དུང་ང་ལ་རེ་བ་བྱེད་ཀྱི་མེད་དམ། དེ་ལྟར་མིན་ཚེ་དོན་མེད་ང་ལ་རོགསཁྱེད་མི་སྲིད་སྙམ་པ་དང་། པད་མས་ཀྱང་མོ་ལ‘‘ལྷག་རྡོར་གྱི་ད་ལྟའི་བྱེད་ལུགས་ལ་བལྟས་ན་ད་དུང་ཁྱོད་ལ་དགའ་ཚུལ་སྟོན་གྱིན་འདུག ཁོ་ནི་མི་བཟང་པོ་ཞིག་ཡིན་པས་ད་རེས་སྐབས་འདི་དང་བསྟུན་ནས་ཁྱོད་ཀྱིས་རེ་བ་ཞིག་བཏོན་ན་མི་འགྲུབ་པ་ཨེ་ཡོངམི’ཞེས་བཤད་པ་དང་། ལྷག་རྡོར་ལ་ལྐོག་ཏུ‘‘དེ་སྔོན་གྱི་གནས་ཚུལ་སེམས་ལ་བཞག་ནས་ཆོ་མེད་ཅིང་། སྐབས་དེར་དབྱངས་སྒྲོལ་ཁོའི་མགོ་བསྐོར་འོག་ཏུ་ཚུད་པ་ལས་བུ་མོ་ངན་པ་ཞིག་མིན་པ་ནི་ང་ཚོ་ཚང་མས་ཤེས་གསལ་རེད། སྐབས་དེ་དུས་སློབ་གྲོགས་ཁག་ཅིག་གིས་‘ཁྱོད་གཉིས་འགྲིག་ན་ཡག་པོ་ཞིག་ཡོང་བ་འདུག་་ཟེར་བ་ཁྱོད་ཀྱིས་ཕལ་ཆེར་ཤེས་ཡོད་ཀྱི་རེད། བྱས་ཙང་བསམ་བློ་ཡག་པོ་ཞིག་བཏང་ན་ཡག་གི་རེད་་ཅེས་ཁོ་གཉིས་འགྲིག་ཐབས་ཁོ་ན་བྱས།དེ་ནས་ཉི་ན་ཤས་སོང་རྗེས། མོའི་ནད་གཞི་དྲག་སྐྱེས་ཆེན་པོ་བྱུང་སྟེ་ཨེམ་རྗེས་སང་ཉིན་སྨན་ཁང་ནས་ཐོན་ན་འགྲིག་པའི་བརྡ་སྤྲད་མ་ཐག ཁོ་མོ་དགའ་ཐག་ཆོད་དེ་གཏམ་བཟང་དེ་ལྷག་རྡོར་ལ་བཤད་རྒྱུར་སྒུག་བཞིན་མནོ་བསམ་མང་པོ་ཞིག་འཁོར་ནས་སྡོད་སྐབས། ལྷག་རྡོར་ཡོང་བའི་གོམ་སྒྲ་ཐོས་པས་མོའི་253

བསམ་བློ་གཏོང་མཚམས་ཀྱང་ཆད། ཁོ་ནང་དུ་སླེབས་རྗེས་མོ་ཧོབ་སྟེ་ཡར་ལངས་ནས‘‘དེ་རིང་ཁྱོད་རང་སྒུག་ཡུན་རིང་པོ་ཞིག་བྱུང་་ཞེས་སྣང་མེད་དུ་ཐལ་བས། ལྷག་རྡོར་གྱིས‘‘ཁྱོད་རང་གི་ཚོར་བ་རེད་མ་གཏོགས་ང་ཡོང་ཡས་ནམ་རྒྱུན་ལས་ཅུང་སྔ་བ་ཡོད’་ཅེས་ཤོད་ཀྱིན་མོ་ལ་བལྟ་སྐབས། དབྱངས་སྒྲོལ་ནི་དུས་རྒྱུན་དང་མི་འདྲ་བར་ཤ་རྩི་དཀར་ལ་མཁུར་ཚོས་སྟེང་ལས་དམར་མདངས་འཕྱུར་བ་དང་མིག་གཉིས་གྲུང་ཤ་དང་ལྡན་པ་ཞིག་ཏུ་སྣང་། མཚམས་དེར་དབྱངས་སྒྲོལ་གྱིས‘‘དེ་རིང་ཁྱོད་ལ་གཏམ་བཟང་ཞིག་བཤད་རྒྱུ་ཡོད་་ཅེས་སྨན་པས་ཁོ་མོ་སང་ཉིན་སྨན་ཁང་ནས་ལོག་ན་སྐྱོན་མེད་པའི་སྐོར་ཁོ་ལ་བཤད་པས།ཁོས‘‘བྱས་ན་ཡག་པོ་བྱུང་བ་རེད། སང་ཉིན་གཟའ་ཉི་མ་སོང་ཙང་ང་བསུ་བར་སླེབས་ཡོང་’ཟེར་བ་ན། མོས་རེ་བས་ཁེངས་པའི་མིག་གཉིས་ཁོ་ལ་བལྟས་ནས་ད་དུང་ཅི་ཟེར་ཡོང་སྙམ་པ་ལྟར་སྒུག་ནས་སྡོད་སྐབས། ལྷག་རྡོར་གྱིས‘‘ད་རེས་པད་མས་དངོས་འབྲེལ་ཁྱོད་ལ་རོགས་ཡག་པོ་བྱས་སོང་བས་སློབ་གྲྭའི་ནང་གི་གྲོགས་མོ་ཡིན་རིན་ཆོག་བཞག་’ཅེས་ཟེར་བ་དང་། མོས་ད་ནི་སྐད་ཆ་བཤད་པའི་དུས་ལ་བབས་སོང་སྙམ་ནས‘‘ད་དུང་སློབ་གྲོགས་བཟང་པོ་ཁྱོད་ལྟ་བུ་ཡོད་པ་ནི་ངས་ད་རེས་གཞི་ནས་ཤེས་རྟོགས་བྱུང་། དེ་སྔ་ངས་མིའི་ཕྱི་གཟུགས་ཁོ་ནར་བལྟས་ཏེ་ཕྱི་མཛེས་ན་ནང་སེམས་ཀྱང་བཟང་པའི་ལྟ་བ་ཞིག་འཁྱེར་ཏེ་ཁྱོད་ལ་འཕྱ་སྨོད་དང་མཐོང་ཆུང་དེ་ལྟ་བུ་བྱས་པའི་འབྲས་བུར་ང་ཡང་ཐ་མ་་་་་་་ད་ལྟ་འདས་དོན་དེ་ཚོ་བསམ་བཞིན་ང་ནི་དངོས་གནས་བུ་མོ་བཟང་པོ་ཞིག་མ་ཡིན་པ་ངས་ཀྱང་ཤེས་ཀྱི་འདུག ད་རེས་ང་ཤི་ཉེན་ལ་ཐུག་སྐབས་ཁྱོད་ཀྱིས་ཁ་ཞེ་གཉིས་མེད་ཀྱིས་རོགས་འདི་ལྟ་བུ་བྱེད་དུས་ངའི་སྙིང་གི་གཏིང་ནས་ཁྱོད་ལ་254

དགའ་བ་སྐྱེ་བ་དང་སེམས་འགུལ་ཆེན་པོ་ཐེབས་བྱུང་། ཁྱོད་རང་ཡིད་ཆེས་གྱིས་དང་མིའི་སེམས་པ་ནི་ལྕགས་ལས་གྲུབ་པ་ཞིག་མིན་པས་ཁོར་ཡུག་དབང་གིས་ངན་པའང་བཟང་པོར་འགྱུར་སྲིད། དེས་ན་ངའི་བསམ་འདུན་དང་དེ་བཞིན་པད་མའི་བཅོས་མིན་གྱི་རེ་བ་བཞིན་ཁྱོད་ཀྱིས་ང་ལ་ཚེ་གཅིག་རོགས་པ་བྱེད་རོགས། ངས་ཀྱང་ཚེ་གཅིག་ལུས་གཅིག་འདི་ཁྱོད་ལ་སྤྲད་དེ་དེ་སྔའི་འདས་དོན་དེའི་ཁ་གསབ་ཐུབ་པ་བྱས་ཏེ་ཁྱོད་ལ་བདེ་བ་གསར་པ་ཞིག་སྐྲུན་ཆོག’’ཅེས་ཟེར་བཞིན་མགོ་བོ་སྨད་དེ་བསྡད། ཁོས་དེ་དག་ཐོས་པ་དང་ཡར་ལངས་ཏེ་སྒེའུ་ཁུང་གི་ཕྱི་ལ་བལྟ་བཞིན‘‘དབྱངས་སྒྲོལ། བསམ་བློ་ཡག་པོ་བཏང་ངམ།གལ་ཏེ་ཁྱོད་ཀྱིས་བཤད་པ་དེ་དངོས་འབྲེལ་ཡིན་ན’་ཞེས་སྐད་ཆའི་མཇུག་མ་རྫོགས་གོང་། མོས་རང་སེམས་གནོན་པའི་ནུས་པ་དང་བྲལ་ཏེ། ཁོའི་དཔུང་པ་ནས་འཇུས་ཏེ་ངུ་སྐད་དང་སྦྲགས‘‘དངོས་གནས་ཡིན། ཁྱོད་མེད་ན་ང་སྨན་ཁང་འདི་ནས་ལོག་རྒྱུ་མེད་པར་ང་ ང་་་་་་་’’ཞེས་སྐད་ཆ་མུ་མཐུད་མི་ཐོན་པར་གྱུར། ལྷག་རྡོར་གྱིས‘‘ཁྱོད་ཀྱི་སྐད་ཆར་ངས་ད་ལྟ་ལན་ཐད་ཀར་རྒྱག་མི་ཤེས་པས། སང་ཉིན་ཁྱོད་རང་བསུ་བར་ཡོང་སྐབས་ལན་བྱས་ཆོག’’ཅེས་ཟེར་ནས་སྒོ་ཕྱིར་བུད། མོ་བར་ཁྱམས་བར་ཡོང་ནས་མགྱོགས་པོ་སྒེའུ་ཁུང་ཕྱེ་སྟེ་ཁོའི་རྗེས་ལ་བལྟ་སྐབས། གཞུང་ལམ་གཡས་གཡོན་གྱི་མཚོན་ལྡན་གློག་བཞུ་སྦར་བ་དང་དུས་མཉམ་པས་ཡུད་ཙམ་ཞིག་གི་ནང་ཕྱོགས་བཞི་ཚང་མར་ནམ་མཁའི་སྐར་ཚོགས་ས་ལ་འཕོས་པ་ལྟ་བུའི་མཛེས་སྡུག་གི་རྣམ་པ་ཞིག་མངོན་ཞིང་། གཞུང་ལམ་ཐོག་སྐྱོད་བཞིན་པའི་ཁོའི་གྲིབ་གཟུགས་ནི་མིག་ཐག་ཇེ་རིང་ཇི་རིང་དུ་སོང་། མོའི་སེམས་ནང་དགའ་སྐྱོ་གཉིས་ལྡན་གྱི་ཚོར་སྣང་ཞིག་ཅིག་255

ཅར་དུ་སྐྱེ་བཞིན་ཁོ་སླར་ཡང་འཕྲད་རྒྱུར་རེ་སྒུག་བྱས་ཏེ་བསྡད་དོ། །1988ལོའི་སྟོན་ཀ་ལྷ་རྩེར་བྲིས།256

སྟོན་ལོ་སེར་པོ།སྙང་སྡུག་བྱ་རྡོ་ལམ་འཕྲད།—༡—དེ་རིང་ནི་རྒྱ་ལུགས་ཀྱི་བརྒྱད་པའི་བཅོ་ལྔའི་དུས་ཆེན་ཡིན་པས་པད་མ་དབྱངས་སྐྱིད་ལས་ཀ་གྲོལ་མ་ཐག་ཁྲོམ་དུ་སོང་ནས་ཟླ་མཆོད་བག་ལེབ་སྒམ་ཆུང་གང་ཉོས་རྗེས་བྲེལ་བྲེལ་འཚུབ་འཚུབ་ཀྱིས་ཁྱིམ་དུ་ལོག བུ་སློབ་གྲྭ་གྲོལ་ཏེ་ཁྱིམ་དུ་འབྱོར་ཡོད་པ་དང་ཨ་མས་ཟླ་མཆོད་བག་ལེབ་ཉོས་ཡོད་པ་མཐོང་སྐབས་དགའ་ཐག་ཆོད་དེ‘‘འཇིག་རྟེན་འདི་ན་མ་ལས་ལྷག་པ་མེད། སྐྱེད་མ་ཡོད་པའི་བུ་ཕྲུག་ནོར་བུ་འདྲ་་ ཞེས་པའི་གཞས་གཏོང་གིན་བག་ལེབ་ཕར་བླངས། ཉིན་བྱེད་ཆུ་ལྷའི་ཕང་དུ་བཞུད་མ་ཐག་ཁོས་ཉི་གཡབ་ནས་མཚན་མོའི་བྱེད་པོ་ཤར་ཕྱོགས་ནས་འཆར་མིན་ཐེངས་འགའ་བལྟས། ཟླ་བ་ད་དུང་ཤར་གྲབས་མེད་པས་ཁོ་རང་སྒུག་ཡུན་མ་ཚུགས་པར‘‘སྔོན་ལ་ཟོས་ནའང་འདྲ་རྗེས་ལ་ཟོས་ནའང་འདྲ་གང་ལྟར་ཟ་རྒྱུ་རེད། མ་གཞི་ནས་ང་ཚོ་རྒྱ་མི་རང་ནི་མ་རེད། སྔོན་ལ་ཟོས་བཞག་ན་’ ཞེས་ཟླ་མཆོད་བག་ལེབ་ཅིག་བླངས་ནས་ཨ་མར་སྤྲད་པ་དང་གཞན་ཞིག་སོ་སོས་བླངས་རྗེས་ཁམ་ཆེན་པོས་བཟས། བག་ལེབ་ཁམ་དོ་ལས་མ་བཟས་པར་ཁོས་ཨ་མར་གཏད་དེ‘‘བག་ལེབ་འདི་ཕྱི་མཛེས་པ་ཙམ་མ་གཏོགས་ནང་ཞིམ་རྒྱུ་གང་ཡང་མི་འདུག འདི་ལས་ཁྱེད་རང་གིས་བཟོས་པའི་བུ་རམ་257

བག་ལེབ་ཞིམ་པ་འདུག’’ཅེས་ཟླ་མཆོད་བག་ལེབ་མུ་མཐུད་མ་ཟོས་པར་ཟ་འཕྲོ་དེ་སྒམ་ཆུང་ནང་རང་འཇགས་བླུགས། དེ་རྗེས་ལག་ཏུ་ཤིང་འབྲས་ངང་ལག་ཅིག་འཁྱེར་ཏེ་ཟ་གིན་ཟླ་མཆོད་དུས་ཆེན་གྱི་བརྙན་འཕྲིན་མཚན་ཚོགས་ལྟ་གིན་བསྡད། པད་དབྱངས་ཀྱིས་ཅོག་ཙེའི་སྒང་དུ་སྤུངས་པའི་ཤིང་འབྲས་ཀྱི་པགས་པ་དང་བག་ལེབ་རྣམས་བསྡུ་གསོག་རྒྱག་གིན‘‘བུ་རང་གིས་ཨུ་ཚུགས་ཀྱིས་ཉོ་དགོས་ཡོད་ཟེར་བཤད་པ་མ་གཏོགས་ཟླ་མཆོད་བག་ལེབ་ཞིམ་རྒྱུ་གང་ཡང་མེད’་ ཅེས་བཤད། ནང་ལས་ཙག་ཙིག་རྣམས་ཚར་རྗེས་མོས‘‘བུ། དགོང་ཟས་ག་རེ་ཟ་འདོད་དམ་’ཞེས་དྲིས་ཀྱང་། ཁོས‘‘ཨ་མ་ལགས། ཁྱེད་རང་ག་རེ་མཆོད་དགོས་ནའང་མཆོད་ཅིག ང་ནི་ཞོར་ཟས་ཀྱིས་གྲོད་པ་རྒྱགས་སོང་།མི’ཅེས་མུ་མཐུད་བརྙན་འཕྲིན་ལྟ་བཞིན་བསྡད། པདྨ་དབྱངས་སྐྱིད་ཀྱིས་ཉིན་དགུང་གི་ཚལ་ལྷག་མ་དང་འབྲས་ལྷག་ཚ་པོ་བཟོས་ཏེ་ཕྲན་བུ་བཟས་རྗེས་ཕོར་པ་ཡང་འཁྲུ་མ་འདོད་པར་རང་འཇགས་བསྡུ་གསོག་བརྒྱབ་སྟེ་བཞག ཕྲུ་གུ་མེད་པའི་སྐབས་དང་ཡང་ན་ཞོར་ཟས་ཀྱིས་གྲོད་པ་རྒྱགས་པའི་སྐབས་མོ་རང་ཚལ་ལྷག་འབྲས་ལྷག་ཚ་པོ་བཟོས་ཏེ་ཟ་བའམ་ཡང་ན་བག་ལེབ་བམ་མོག་མོག་གྲང་མོ་འོ་ཕྱེ་སྦང་མའི་ནང་སྦང་ནས་དགོང་ཟས་གོ་ཆོད་པ་བྱས་ནས་ལོ་མང་སོང་བས་ད་ཆ་གོམས་གཤིས་སུ་གྱུར། དེ་ཡང་དགོང་ཟས་བཟོ་བའི་རྒྱུ་ཆ་མེད་པ་མིན་ལ་བཟོ་མི་འདོད་པའི་སྒྱིད་ངན་ཡང་མ་ཡིན་མོད། ལྟོ་ཆས་བཟོ་རྒྱུ་དེ་མོའི་ངོས་ནས་བཤད་ན་ཚང་མ་བཟའ་ཟླ་དང་ཕྲུ་གུའི་ཆེད་དུ་ཡིན་པ་དང་གལ་ཏེ་ཁྱོ་བོ་དང་ཕྲུ་གུར་ལྟོ་ཆས་ཟ་འདོད་མེད་ན་ལྟོ་ཆས་བཟོ་བའི་དགོས་པའང་མ་མཐོང་།258

དགོང་ཟས་རོབ་ཙམ་ཟོས་རྗེས་གདན་སྟེང་དུ་བསྡད་དེ་བུ་དང་མཉམ་དུ་བརྙན་འཕྲིན་ལ་ལྟ་ཁུལ་བྱས་ཀྱང་ལྟད་མོ་ཆེ་རྒྱུ་མེད་པས་གྱང་འདེབས་སུ་བཀལ་བའི་ཆུ་ཚོད་ལ་བལྟ་ཙམ་བྱས། ཆུ་ཚོད་དགུ་དང་ཕྱེད་ཀ་ཟིན་ཙམ་ཡིན་པས་མོས་སྒེའུ་ཁུང་ནང་ནས་མགོ་བོ་བཏོན་ཏེ་ཕྱི་ལ་ལྟ་སྐབས་ཟླ་འོད་ལྷག་པར་གསལ་བ་དང་ས་གཞི་དངུལ་དཀར་གྱི་གྱོན་པ་བཀླུབས་པ་ལྟར་མཛིས། མོའི་སེམས་ལ་གློ་བུར་དུ་ཅི་ཞིག་དྲན་ནས་བུ་ལ‘‘བུ། ཨ་མ་ལ་ལས་ཀ་ཕྲན་ཙམ་ཡོད་པས་ཕྱི་ལ་འགྲོ་གི་ཡིན། མཚན་ཚོགས་ལེ་ཚན་ཚར་སོང་ན་བརྙན་འཕྲིན་གཟུམ་སྟེ་ཁྱིམ་སྤྱོང་ནན་ཏན་བྲིས་ཨང་། ཨ་མ་མགྱོགས་པོ་སླེབས་ཡོང’’ ཞེས་མངགས་ཆ་བྱས་ཏེ་ཕྱིར་ཐོན།པད་དབྱངས་ཀྱི་གོམས་པའི་འདེགས་འཇོག་དེ་སྡོད་ས་དང་བར་ཐག་ཉེ་བའི་སྐྱིད་ཆུའི་ངོགས་སུ་དལ་བུས་སྤོས།སྟོན་ཟླ་བརྒྱད་པའི་བསིལ་ཟེར་ཅན་གྱི་འོད་མདངས་ལྷག་པར་གསལ་བའི་འོག་སྐྱིད་ཆུ་སྔོན་མོས་ཤང་ཤང་གླུ་དབྱངས་ལེན་བཞིན་དལ་མེད་བཞུར་བཞིན་ཡོད་ཅིང་། སྐྱིད་ཆུའི་འགྲམ་ངོགས་སུ་སྔོན་མ་ལྟར་གྱི་གླུ་སྒྲ་དང་ལང་ཚོས་ཕྱུག་པའི་ཕོ་གཞོན་མོ་གཞོན་ཁྱུ་དང་ཁྱུའི་དགོད་སྒྲ་ཐོས་རྒྱུ་མེད་ནའང་བསིལ་བསིལ་ཟླ་འོད་འོག་ཏུ་བག་ཡངས་གཞོན་ནུ་ཕོ་མོ་ཟུང་བརྩེ་དུང་གི་ལག་གདང་སྦྲེལ་ནས་འཆམ་འཆམ་བྱེད་བཞིན་ཡོད་པ་མཐོང་། མོས་སྣང་ཚུལ་དེ་མཐོང་སྐབས་ཁོག་འཛུམ་ཞིག་ལངས་པ་དང་སྦྲགས་སེམས་ནས་ཁྱོད་གཉིས་ཀྱང་འཇིག་རྟེན་གྱི་འདམ་ཛབ་ནང་དུ་ཐིམ་ཁའི་སྤྲོ་སྣང་ལ་རོལ་བཞིན་ཡོད་དམ།དངོས་འབྲེལ་གཟེབ་ནང་དུ་བཅུག་པའི་བྱིའུ་ཕྱི་ལ་ཐོན་འདོད་པ་དང་ཕྱི་ལ་ཡོད་259

པའིབྱིའུ་གཟེབ་ནང་འཛུལ་འདོད་པ་དང་ཁྱད་ཅི་ཡོད་སྙམ་ནས་གཞོན་ནུ་དེ་གཉིས་ཀྱི་རྒྱབ་གཟུགས་ལ་ལྟ་བཞིན་སྙིང་རྗེ་བའི་བློ་ཞིག་ངང་ངམ་ཤུགས་ལ་སྐྱེས།ཁོ་དང་ངོ་ཤེས་པའི་དུས་ཚོད་ཀྱང་ད་ཚོད་དང་འདྲ་བར་སྟོན་ཟླ་ལྷག་པར་གསལ་བ་དང་། སྐྱིད་ཆུའི་ཆུ་ངོགས་སུ་འཆར་ཡན་གྱི་རྣམ་པ་སྟུག་པོ་ཞིག་གིས་གཡོགས་ནས་མི་ལ་སྐྱིད་སྣང་དང་བདེ་སྣང་ཁྱད་པར་བ་ཞིག་སྦྱིན་པའི་དུས་ཤིག་ལ་ཡིན་པས། ལོ་དེའི་སྟོན་ཟླ་ནི་མོའི་ངོས་ནས་བཤད་ན་འོད་མདངས་ཆེ་ཤོས་དང་ཉ་གང་ཤོས་ཀྱི་ཟླ་བ་ཞིག་རེད།མོ་རང་གིས་དྲན་གསོ་ཐུབ་པ་ནས་བཟུང་སྟོན་ཟླ་ནི་ནམ་ཡང་འོད་མདངས་བཀྲ་བ་ཞིག་ཡིན་ནའང་། ལོ་དེའི་སྟོན་ཟླས་མོ་ལ་ཚེ་འདིར་བསུབ་ཐབས་མེད་པའི་བག་ཆགས་ཤིག་བཞག་ཡོད་ལ་མི་ཚེའི་ཁ་ཕྱོགས་བསྒྱུར་མཚམས་ཤིག་ཀྱང་ཡིན་པས། མོས་དཀར་གསལ་ཟླ་འོད་ལ་ལྟ་བཞིན་འདས་པའི་དུས་ལ་རྗེ་ས་དྲན་དང་ཡིད་དུ་འོང་བའི་འབྱུང་འགྱུར་ཀྱི་ངོ་མཚར་ཆེ་བའི་བསམ་བཀོད་མང་པོ་ཞིག་བློས་བསླངས།མོའི་ངོས་ནས་བཤད་ན་སྐབས་དེ་དུས་འཇིག་རྟེན་འདིར་མཛའ་བརྩེ་དང་། ལྷག་བསམ། བདེ་སྐྱིད། དགའ་བདེས་ཁྱབ་པ་ལས་སྐྱོ་སྣང་དང་།རྒྱབ་གཏོད། སྡང་སེམས། སྡུག་བསྔལ་ཞེས་པ་མིང་གི་ལྷག་མ་ཙམ་དུ་ཟད།པད་དབྱངས་དལ་བུས་རྒྱུས་མངའ་ཆེ་བའི་ཆུ་རགས་ཀྱི་ཁར་སོང་བ་དང་ཁོ་གཉིས་རྟག་ཏུ་སྡོད་སའི་རྡོ་ནར་མོ་ཞིག་ཡོད་པ་དེའི་སྟེང་དུ་བསྡད་དེ་མནོ་བསམ་མང་པོ་བཏང་བ་དང་ཆབས་ཅིག་རང་དབང་མེད་པར་དབུགས་རིང་ཞིག་ཤོར།260

‘‘པད་དབྱངས་ལགས། ད་ནི་ནམ་ལྐུག་པ་ཡིན་ཡང་ལངས་ཚོད་དང་མོག་མོག་རྡོ་ཙོག་ཡིན་ཡང་འཚོས་ཚོད་ཡིན། འདི་ལྟའི་ཚོད་བགམ་ཡུན་རིང་པོ་བྱས་ཀྱང་ད་དུང་ཡིད་ཆེས་ཀྱི་མི་འདུག་གམ’་ ཁོས་མོའི་གནག་ཅིང་སྣུམ་པའི་སྐྲའི་ལན་བུར་བྱུག་བྱུག་བྱེད་ཀྱིན་དེ་ལྟར་བཤད།‘‘བསྟན་འཛིན་ལགས། ང་གཉིས་དབར་གྱི་འབྲེལ་བ་ད་ལྟ་ལྟར་རྒྱུན་མཐུད་བྱུང་ན་སྐྱིད་པོ་ཞིག་ཡོང་བ་འདུག དེར་བརྟེན་སྔོན་ལ་སྨན་གཡོག་གི་ལས་གནས་ལས་ཁ་བྲལ་ཏེ་ཨེམ་རྗེའི་ཆེད་ལས་ལ་རྒྱུགས་སྤྲོད་དུ་ཆུགས་དང’་‘‘སྐུ་མཁྱེན། ད་དུང་ལོ་ག་ཚོད་སྒུག་དགོས་སམ། མ་གཞི་ནས་ང་ལོ་སུམ་ཅུ་ཟིན་པ་རེད། ངའི་ལོ་ཚོད་ཀྱི་གྲོགས་པོ་འགའི་ཕྲུ་གུ་སློབ་ཆུང་ཐོན་གྲབས་ཡོད་པ་རེད།’་‘‘བྱས་ན་ཁྱེད་རང་འཁྲུང་པ་སྔ་ཙམ་མ་སྐྱོན་པ་བྱས’’ཅེས་ཀུ་རེའི་ཚུལ་གྱིས་དེ་ལྟར་སྨྲས། དེར་ཁོས་ཀྱང‘‘ངའི་ལས་ལ་བསྐོས་པའི་སྙིང་སྡུག་སྐྱེ་རྒྱུ་འཕྱི་དྲགས་པའི་ཁར་ངོ་འཕྲད་པ་འཕྱིས་དྲགས་པས་ལན་སོང་། སྐད་ཆ་དྲང་པོ་བཤད་ན་ང་གཉིས་ཀྱི་འབྲེལ་བ་དེ་སྔ་ཙམ་ཐག་བཅད་ན ’’ཁོའི་སྐད་ཆ་མཇུག་མ་རྫོགས་གོང་པད་དབྱངས་ཀྱིས‘‘སྐྱོན་གང་ཡང་མེད།ལོ་གསུམ་རང་རེད’’ཅེས་བཤད་།ཁོས‘‘དེ་འདྲ་ཡོང་གི་མ་རེད། ལོ་གསུམ་རྗེས་ཀྱི་གནས་ཚུལ་སུས་ཚོད་དཔག་ཐུབ་ཀྱི་རེད་དམ། མ་གཞི་ནས་ཁྱེད་ཀྱིས་ང་ལ་ཡིད་ཆེས་གྱིས་དང་། ང་སྐྱེས་པ་ཁྱོ་ག་ཁ་དན་ཚིག་ལ་གནས་མཁན་ཞིག་ཡིན་པས་ངས་མི་ཚེ་གཅིག་རིང་སྐྱིད་ལ་ཁའི་རྩྭ་ལ་མཉམ་ཟ་དང་སྡུག་ཀོ་དོང་ཆུ་ལ་མཉམ་འཐུང་བྱ་རྒྱུའི་དམ་261

བཅའ་བཞག་ཟིན། དཀོན་མཆོག་ནམ་མཁའི་མཐོངས་སུ་ཡོད་པས་བདེན་པ་གནང་གི་རེད’’ཅེས་བཤད།མི་སེམས་འགུལ་བའི་སྐད་ཆ་དེ་དག་ཚིག་འབྲུ་རེ་རེ་བཞིན་མོའི་རྣ་བར་གོ་སྐབས་ངོ་གདོང་ཚ་ལམ་ལམ་བྱས་པ་དང་སེམས་པ་དྲོད་སོབ་སོབ་ཏུ་གྱུར་པས་རང་དབང་མེད་པར་ལུས་པོ་དེ་སྡོང་རྒན་ས་ལ་འགྱེལ་བ་བཞིན་ཁོའི་པང་ཁའི་ནང་དུ་འཁྱོགསེར་པོར་གྱུར་པའི་ཤིང་ལོ་འགའ‘‘ཧྲག ཧྲག་’གི་སྒྲ་དང་བཅས་མོའི་མགོ་སྟེང་ལྷུང་པས་མོ་དྲན་འཆར་གྱི་རྨི་ལམ་སྐྱིད་པོ་དེ་ལས་སད་ཅིང་། ཁོར་ཡུག་ཧྲིལ་པོ་ཆུ་སྒྲ་ལས་ཐོས་རྒྱུ་མེད་པ་དང་དཀར་ཞིང་གསལ་བའི་མཚན་མོའི་བྱེད་པོ་དེ་སྐྱ་ཐལ་ཐལ་གྱི་ནམ་མཁའི་དབྱིངས་སུ་གཅིག་པུར་གནས་ཡོད་པའི་སྣང་བ་ཞིག་སྐྱེས་པ་དང་དེ་འཕྲོར་མོའི་བསམ་པར་ཤིང་ལོ་འདི་ལྷགས་པས་དེད་ནས་གར་སོང་ཆ་མེད་དུ་འགྲོ་རྒྱུ་དང་ལྗོན་ཤིང་གི་ཡལ་ག་གཅེར་བུར་འགྱུར་ངེས་ནའང་དཔྱིད་དཔལ་བཞད་མཚམས་སླར་ཡང་སྔོ་ལ་གསོན་ཉམས་ལྡན་པའི་ལོ་མ་གསར་པ་སྐྱེས་ཡོང་གིན་རེད། འོན་ཀྱང་ང་ནི་རེ་བས་དབེན་པ་དང་ངང་སྒུག་བྱ་རྒྱུར་ཞེན་པ་ལོག་པའི་བུད་མེད་ལས་མ་དག་ཅིག་ཡིན་ཨང་སྙམ་སྟེ་སླར་ཡང་སྐྱོ་སྣང་སྐྱེས། ་‘‘ངས་མི་ཚེ་གཅིག་རིང་སྐྱིད་ལ་ཁའི་རྩྭ་ལ་མཉམ་ཟ་དང ’’ཅེསཔའི་ཁོའི་སྐབས་དེའི་སྐད་ཆ་སླར་ཡང་མོའི་རྣ་ལམ་དུ་ཡང་ཡང་གྲགས། མི་ཚེ་གཅིག་ཟེར་བ་ལོ་བཅུ་ཡིན་ནམ་ཡང་ན་ལོ་ཉི་ཤུ་ཡིན།སྔོན་གྱི་ས་ཆ་དེ་རང་དང་སྔོན་གྱི་རྡོ་ནར་མོ་དེ་རང་ཡིན་ཀྱང་ད་ཆ་ཁོའི་262

གྲིབ་མ་ཙམ་ཡང་མཐོང་ཡུལ་དུ་མེད་པར་ང་རང་གཅིག་པུར་ལུས་འདུག་བསམ་བཞིན་ཁྲེལ་དགོད་ཅིག་ཤོར།སྐབས་དེར་རྒྱང་རིང་ནས་སྐྱེས་པ་ཞིག་གིས་ཀི་ཐ་དཀྲོལ་བཞིན‘‘ཐུགས་ཅག་གནང་། ག་ལེ་བཞུགས། འདི་འདྲ་ཟེ་ཁྱེད་དང་ཞལ་གྱེས་ཞུས། ཁ་ཁུ་སིམ་པའི་མཚན་མོ་སུ་ཡིས་བདག་ལ་སྐྱོ་རོགས་བྱེད ’’ཅེས་གཞས་གཏོང་བཞིན་ཡོད་པས་གཞས་དེ་ནི་ཆེད་མངགས་དེ་རིང་མོ་ལ་སྙིང་ཚིམ་རྒྱག་བཞིན་ཡོད་པའི་སྣང་བ་བྱུང་བས་དེ་ནས་ཁ་བྲལ་ཏེ་གོམ་པའི་འདེགས་འཇོག་དལ་བུས་ཁྱིམ་གྱི་ཕྱོགས་སུ་འཁོར།—༢གེཔད་དབྱངས་ཀྱིས་བསྟན་འཛིན་ངོ་ཤེས་པ་ནི་རྦད་དེ་སྟེས་དབང་ཞིག་རེད། ལོ་དེའི་དབྱར་ཁ་གྲོང་ཁྱེར་ལྷ་སའི་ཐད་གཏོགས་ལས་ཁུངས་ཀྱི་རྐང་རྩེད་སྤོ་ལོའི་འགྲན་བསྡུར་བྱེད་སྒོ་ཞིག་སྤེལ། བསྟན་འཛིན་ལོ་ཅུང་ཆེ་ནའང་གཟུགས་པོ་རིང་ལ་རྐང་ལག་བདེ་ལྕག་འཁྱུག་པས་ཁོ་ཡང་ཁོ་ཚོའི་ལས་ཁུངས་ཀྱི་རུ་ཁག་གི་རྐང་འཛིན་རུ་མི་ཞིག་ལ་གྱུར། ཁོ་ཚོའི་ལས་ཁུངས་ལ་དངུལ་གྱི་ཐོགས་པ་མེད་པས་ད་དུང་ལས་ཁུངས་གཞན་དང་སློབ་གྲྭ་ཁག་ནས་རྐང་རྩེད་སྤོ་ལོ་མཁས་པའི་རུ་མི་མང་པོ་ཞིག་བསྡུ་རུབ་ཀྱིས་སྦྱོང་བརྡར་བྱས། སྐབས་དེ་དུས་པད་དབྱངས་སྨན་གཡོག་སློབ་གྲྭ་ཐོན་ནས་མི་དམངས་སྨན་ཁང་དུ་དངོས་སྦྱོང་བྱེད་བཞིན་ཡོད་ཀྱང་ལས་ཀ་དེ་ཙམ་གྱི་བྲེལ་བ་ཆེ་བ་མེད་པས་རྣམ་ཀུན་རྐང་རྩེད་སྤོ་ལོ་ལ་དགའ་པོ་མེད་པའི་མོ་ཡང་རོགས་པ་ཚོའི་སྐུལ་ལྕག་འོག་ཐེངས་དེའི་རྐང་རྩེད་སྤོ་ལོའི་འགྲན་བསྡུར་ལ་ལྟ་བར་ཕྱིན།263

མཐའ་མའི་རྒྱལ་ཕམ་ཐག་གཅོད་ཀྱི་འགྲན་བསྡུར་ནང་བསྟན་འཛིན་ཞུགས་པའི་རུ་ཁག་ཚུད་པ་མ་ཟད་འགྲན་བསྡུར་ནང་ཁོས་དམིགས་བསལ་གྱི་ནུས་པ་ཐོན་ཏེ་ཁོ་གཅིག་པུས་སྤོ་ལོ་གཉིས་བླུགས་པས་ཚོགས་རྭ་ཡོངས་ཀྱི་ལྟད་མོ་བ་ཚོའི་བསྔགས་བརྗོད་དང་ཐལ་མོའི་རྡེབ་སྒྲས་ཁེངས། ཚུལ་དེས་མོ་ཡང་སེམས་འགུལ་ཚད་མེད་ཐེབས་པས་རང་དབང་མེད་པར་ཐལ་མོ་བརྡབ་པ་དང་མཉམ་དུ་འུར་སྒྲ་དང་འཕག་འཚག་བརྒྱབ་པ་དང་སྦྲགས་བསྟན་འཛིན་གྱི་གཟུགས་བརྙན་དེ་མོའི་སེམས་ནང་དུ་གཟི་བརྗིད་ཆེན་པོ་ཞིག་ཏུ་གྱུར། མོའི་སྣང་བར་སྐྱེས་པ་དེ་ནི་བལྟས་པ་ཙམ་གྱིས་ཕོ་ཉམས་དོད་ལ་བློ་ལ་འབབ་པོ་ཞིག་ཏུ་མཐོང་བས་བློ་མགུ་པོ་བྱུང་བ་མ་ཟད་དེ་ནས་ཁ་བྲལ་སྐབས་ཀྱང་ཕྱི་བལྟས་ཁ་ཤས་སློག་པར་ཐལ། འོན་ཀྱང་མི་དེ་རྗེས་སུ་དངོས་འབྲེལ་རང་གི་བཟའ་ཟླར་འགྱུར་ཡོང་སྙམ་པ་སྣང་བའི་ཡུལ་ལའང་མ་འཁོར།དེ་ཉིན་བསྟན་འཛིན་གྱི་རུ་ཁག་ལ་ཨང་དང་པོ་ཐོབ་པས་རུ་མི་ཚང་མ་དགའ་ཐག་ཆོད་དེ་སྤོ་ལོ་རྒྱག་སའི་ཉེ་འགྲམ་གྱི་སྤང་སྟེང་དུ་སྦི་རག་འཐུང་གིན་བསྡད། སོས་ཀའི་གནམ་གཤིས་ཚ་བ་ཆེ་བའི་ཁར་ཉིན་ཤས་བསྟུད་མར་ཆར་པ་བབ་མེད་པས་ཚ་གདུག་ཧ་ཅང་ཆེ། བསྟན་འཛིན་གྱི་ལུས་ལ་སྤོ་ལོའི་འགྲན་བསྡུར་སྐབས་ཀྱི་ཡང་ཆས་གྱོན་པ་ལས་གཞན་གྱོན་མེད་པའི་ཁར་སྟོད་གོས་ཀྱང་ཡར་བརྫེས་ནས་བྲང་ཁོག་རྗེན་པར་ཕྱིར་བཏོན་ཏེ་སྦི་རག་འཐུང་བཞིན་རོགས་པ་ཚོ་དང་མཉམ་དུ་ཐེངས་འདིའི་འགྲན་བསྡུར་སྐོར་གླེང་གིན་བསྡད།དགོང་མོ་ཉལ་ཁར་སྔོན་ལ་གྲོད་པར་ན་ཟུག་དྲག་པོ་བཏང་བ་དང་རིམ་བཞིན་ཁོག་ནང་ནས་འབྲུག་སྒྲ་ལྡིར་བ་ལྟར་གྱི་ཁྲོག་སྒྲ་ཡང་ཡང་གྲགས་པ་མ་264

ཟད་སྲོད་འཁོར་ཙམ་ལ་དྲག་ཆར་བབ་འགོ་ཚུགས་ཏེ་ཉལ་ཁང་ནས་གསང་སྤྱོད་བར་རྒྱུགས་ཤར་ཡང་ཡང་གློད་དགོས་བྱུང་བ་དང་། མགོ་བོ་ན་བ། སྐྱུག་མེར་ལངས་པ་སོགས་ཀྱི་ནད་རྟགས་ཐོན། ཁོས་ད་དུང་སྨན་འདྲ་ཨེ་རྙེད་བལྟ་བ་ལས་སྨན་ཁང་དུ་འགྲོ་རྩིས་མ་བྱས་ནའང་ཁང་པའི་ནང་ཆམ་པའི་སྨན་ཙམ་ལས་མེད་པས་མཐར་བཟོད་བསྲན་མ་ཐུབ་པར་སོ་སོའི་གྲོགས་པོ་སྐད་བཏང་སྟེ་སྨན་ཁང་དུ་མི་འགྲོ་ཀ་མེད་བྱུང་། ་སྨན་ཁང་དུ་སོང་ནས་བརྟག་དཔྱད་བྱས་རྗེས་བཤལ་རིམས་ལ་བརྩིས་ཏེ་ནད་ཁང་དུ་སྡོད་དགོས་པའི་བཀོད་སྒྲིག་བྱས། ཡུད་ཙམ་སོང་རྗེས་སྨན་གཡོག་མ་ཞིག་ཡོང་ནས་ཁོ་ལ་ན་ཟུག་འཇགས་བྱེད་ཀྱི་སྨན་ཁབ་བརྒྱབ་ཀྱིན‘‘ཨ་ཙི།ཁྱེད་རང་རེད་འདུག དེ་རིང་ཁྱེད་རང་གིས་སྤོ་ལོ་དཔེ་རང་བརྒྱབ་སོང་། ང་ཚོ་ཡང་ལྟ་བར་ཡོང་བ་ཡིན། ཡིན་ནའི་ཉིན་མོ་རྐང་རྩེད་སྤོ་ལོའི་ཐང་གི་སྟག་ཤར་ས་མཆོང་གནམ་མཆོང་བྱེད་མཁན་དེ་གློ་བུར་དུ་འདི་འདྲ་ཇི་ལྟར་ཆགས་པ་རེད་དམ’་ཅེས་དྲིས་ཀྱང་ཁོ་ན་ཟུག་གིས་མནར་ཏེ་ཁ་ཡ་བྱེད་མི་འདོད་ཀྱང་ནད་ཞབས་གཞོན་ནུ་མ་ཞིག་གིས་ཀྱང་རང་གི་སྤོ་ལོ་རྒྱག་རྩལ་ལ་བསྔགས་བརྗོད་བྱེད་པ་ཐོས་སྐབས་སེམས་ནང་དགའ་པོ་བྱུང་བས‘‘སྤོ་ལོ་བརྒྱབ་ཚར་རྗེས་སྤང་རློན་པའི་སྒང་ལ་སྡོད་ཡུན་རིང་དྲགས་པ་མིན་ནམ་་ཅེས་བཤད་རྗེས་མོའི་བཞིན་ལ་བལྟ་བའི་བློ་ཡང་མེད་པར་རྣམ་འགྱུར་སྐྱུར་མོ་ཞིག་སྟོན་བཞིན་ཉལ་སའི་ནང་འཛུལ། ་སྨན་ཁང་དུ་བསྡད་རྗེས་ཁོའི་ནད་གཞི་ཉིན་རེ་བཞིན་དྲག་སྐྱེད་བྱུང་།དེའི་རིང་མོས་ཁོ་ལ་ནད་གཡོག་མང་པོ་རྒྱུགས་ཀྱང་ཐོག་མར་སྣང་འཇོག་དེ་ཙམ་265

མ་བྱུང་། ཁོའི་ནད་གཞི་དྲག་སྐྱེད་བྱུང་བ་དང་བསྟུན་ཁོ་གཉིས་དབར་ལ་གླེང་གཏམ་ཇེ་མང་དུ་སོང་བ་དང་མོ་ངལ་གསོ་འཁེལ་བའི་སྐབས་ཀྱི་ཉིན་ཞིག་གློ་བུར་དུ་ཁོའི་སེམས་སྟོང་ལྷང་ལྷང་དུ་གྱུར་ནས་སྨན་གཡོག་གཞན་ལ་མོ་གར་སོང་སྐད་ཆ་འདྲི་བར་ཐལ། ཉིན་གཉིས་པར་མོའི་བཞིན་རས་འཛུམ་གྱིས་ཁེངས་བཞིན་ནད་ཁང་ནང་འཛུལ་ཡོང་ནས་ཚ་བ་བལྟ་བ་དང་། སྨན་སྐྱེལ་བ། ཁབ་རྒྱག་པ་སོགས་བྱེད་སྐབས་ཁོའི་བློ་བདེ་ཤིག་ཤིག་ཆགས་ནས་མོ་དང་སྐད་ཆ་མང་ཙམ་གཏོང་བའི་གོ་སྐབས་ཨེ་རྙེད་བལྟས།ནད་ཁང་དེ་འགོ་ནད་ཚན་ཁག་ཡིན་ཡང་ནད་པ་ཚབས་ཆེ་བ་མེད་པས་ཆུ་དམ་ཉིན་ཤས་རེ་སྦྲགས་པ་དང་ན་ཟུག་འཇགས་ནས་ཉིན་ལྟར་ཁ་བརྡར་གློད་ནས་སྡོད་ཅིང་། ནད་རོགས་གཞན་གཉིས་བསྟན་འཛིན་ལས་ལོ་ཆུང་བས་སྨན་པ་དང་ནད་གཡོག་གཞན་ལ་ཁ་ཤོབ་ཤོད་མི་ཕོད་ཀྱང་དངོས་སྦྱོང་སྨན་གཡོག་ཚོར་ཀུ་རེ་རྩེ་བ་མ་ཟད་པད་དབྱངས་རྣམ་པ་མཛེས་ལ་གཤིས་ཀ་འཇམ་པས་ཁོང་ཚོ་ཚང་མས་མོ་ལ་ཀུ་རེ་རྩེ་བ་དང་ག་དུས་ཡིན་ཡང་བསྟན་འཛིན་དང་སྐད་ཆ་རྫོགས་རྒྱུ་མེད་པ་ཤོད་རྒྱུ་ཡོད་པས་བསྟན་འཛིན་གྱི་དགའ་རོགས་རེད་ཅེས་ཀུ་རེ་རྩེད། བསྟན་འཛིན་གྱིས་སྐད་ཆ་དེ་དག་ཐོས་སྐབས་སྐབས་འགར་ཀུ་རེ་རྩེད་གིན་ཡོད་པའི་སྣང་བ་ཡོང་ནའང་སྐབས་འགར་དངོས་འབྲེལ་ཡིན་པའི་སྣང་བ་སྐྱེས་ནས་ནད་རོགས་གཉིས་ཀྱིས་སྐད་ཆེ་ཙམ་དང་མང་ཙམ་ཤོད་རོགས་བྱས་ན་ཅི་མ་རུང་སྙམ་པའི་སྣང་བ་ཡོང་གི་ཡོད།ཁོས་རོགས་པ་གཉིས་ལ‘‘ང་དེ་སྔོན་སྨན་ཁང་དུ་སྡོད་རྒྱུ་ཕར་བཞག་ཁབ་གཟེད་པའང་ཐེངས་དང་པོ་ཡིན། འོན་ཀྱང་ད་རེས་ང་ན་བ་དེ་གཅིག་བྱས་ན་266

ལས་ཀྱིས་གཡབ་མོ་རྒྱབ་པ་ཞིག་ཡིན་གྱི་རེད། ང་སྨན་ཁང་ནས་ཐོན་སྐབས་ནདགཞི་དྲག་སྐྱེད་བྱུང་བ་དང་སྦྲགས་མནའ་མ་མཛེས་པོ་ཞིག་ཀྱང་འཁྲིད་རྒྱུ་ཡོང་གི་རེད་་ ཅེས་ཀུ་རེ་དང་བཅས་ཏེ་བཤད། སྐད་ཆ་དེ་དག་མོའི་རྣ་བར་ཐོས་སྐབས་བཞིན་རས་དམར་པོར་གྱུར་ནའང་དགོད་ཙམ་རེ་བྱེད་པ་དང་མགོ་བོ་ཅུང་ཐུར་དུ་ཕབ་པ་ལས་ལེགས་ཉེས་ཀྱི་སྐད་ཆ་ཅི་ཡང་མི་ཤོད།ཉིན་བཅུ་གྲངས་ཀྱི་དུས་ཚོད་དེ་མི་ཞིག་གི་མི་ཚེའི་ངོས་ནས་བཤད་ན་དེ་ནི་སེ་གོལ་གཏོགས་རྡེབ་ཡུན་ཙམ་ཡིན་ནའང་ལང་ཚོས་ཕྱུག་པའི་གཞོན་ནུ་ཕོ་མོ་གཉིས་ཀྱི་ངོས་ནས་བཤད་ན་སྟེས་དབང་གི་ཐུག་འཕྲད་དང་བརྩེ་དུང་གི་མེ་སྟག་གློ་བུར་དུ་འབར་ནས་འབྱུང་འགྱུར་གྱི་འཚོ་བ་ཧྲིལ་པོར་ཤུགས་རྐྱེན་དང་བག་ཆགས་གཏིང་ཟབ་འཇོག་པའི་ལམ་ཚད་རྡོ་རིང་ལྟ་བུའི་བརྗེད་ཐབས་མེད་པ་ཞིག་ཏུ་མི་འགྱུར་བའི་ངེས་པའང་མེད།ཕྱི་དྲོ་པད་དབྱངས་ཀྱི་སློབ་གྲོགས་བུ་མོ་ཚོ་ལས་ཀ་གྲོལ་ནས་ཉལ་ཁང་ནང་འབྱོར་སྐབས་ཤིང་ཏོག་དང་འོ་ཕྱེ་སོགས་བཟའ་བཅའ་མང་དག་ཅིག་བསྐྱལ་ཡོད་པ་མཐོང་བས་གང་ཡིན་ཅི་ཡིན་སྐད་ཆ་མ་དྲིས་གོང་ཧབ་ཐོབ་ཀྱིས་བཟས་པ་དང་འོ་ཕྱེས་ཇ་མངར་མོ་བཟོས་ཏེ་བཏུང་། བུ་མོ་ཞིག་གིས‘‘ང་ཚོ་ལ་ནད་པ་དེ་འདྲ་མང་ཙམ་བྱུང་ན་དགའ་བ་ལ་ཨང’’ཅེས་བཤད་པ་དང་ བུ་མོ་གཞན་ཞིག་གིས‘‘ཁྱོད་རང་རྣམ་ཀུན་སྤྱང་པོ་ཞིག་ལ་དེ་རིང་ལྐུགས་རྟགས་སྟོན་གྱི་འདུག དེ་རིང་ང་ཚོར་བཟང་པོའི་ཞོར་ལ་ཇ་ཆང་རག་པ་རེད་མ་གཏོགས་དུས་དེང་སང་དོན་མེད་ཅི་མེད་ལ་རྔན་པ་གྱ་ནོམ་པ་འདི་འདྲ་སྟེར་མཁན་སུ་ཡོང་གིན་རེད་དམ་’ཅེས་བཤད་རྗེས། ཉལ་ཁྲིའི་བང་རིམ་གཉིས་པའི་ཐོག་རིག་པ་267

རྩེ་གཅིག་ཏུ་སྒྲིམ་ནས་ཡི་གེ་ཞིག་ལ་ལྟ་བཞིན་པའི་པད་དབྱངས་ལ་ཅོ་འདྲི་བ་ལྟ་བུའི་མིག་གིས་བལྟས་ནས‘‘ཨ་ཅག་པད་དབྱངས་དེ་རེད་པཱ’་ཅེས་དྲིས། སྐབས་དེར་པད་དབྱངས་ནི་བཞིན་རས་ཚ་ལམ་ལམ་དུ་གྱུར་པ་དང་སྙིང་ཁའང་འཕར་ཤུགས་ཆེ་རུ་སོང་བའི་རྡིག་སྒྲ་དང་བཅས་སེམས་ཀྱི་རྟ་མཆོག་འཆར་སྣང་གི་འཇིག་རྟེན་མཛེས་པོ་ཞིག་གི་ནང་འཆམ་འཆམ་བྱེད་བཞིན་ཡོད་པས་ཁོང་ཚོའི་སྐད་ཆ་ལ་སྣང་འཇོག་མ་བྱུང་། ཚོར་སྣང་སྐྱེན་པའི་རོགས་པ་ཚོས་མོའི་བྱེད་སྟངས་ལ་དོ་སྣང་བྱུང་ནས་ཕན་ཚུན་མིག་བརྡ་བཏང་སྟེ་ལྐོག་ཏུ་ཡི་གེ་དེ་ཚུར་འཕྲོག་རྒྱུར་ཁ་འཆམ། ་ཟླ་སྒྲོན་ནི་པད་དབྱངས་ཀྱི་གྲོགས་མོ་ཡག་ཤོས་དེ་ཡིན་པས་ཡར་འཛེགས་ཏེ‘‘ཡག་བྱུང་ང་། ཨ་ཅག་རང་ཡང་སྙིང་མི་གང་འདྲ་ཞིག་ཡིན་པ་ངས་གཞི་ནས་ཤེས་སོང་། ནམ་རྒྱུན་ངས་གློ་སྙིང་སྟོན་མ་ཤེས་པ་མ་གཏོགས་ཚང་མ་ཁྱོད་ལ་སྦ་གསང་མེད་པར་བཤད འོན་ཀྱང ་ མི་ཞེས་རྫིག་རྫིག་གིས་བཤད།པད་དབྱངས་ཀྱིས་བྲེལ་འཚུབ་ངང་ཡི་གེ་ལྟེབས་རྩེག་བརྒྱབ་སྟེ་སྟོད་ཐུང་གི་ཁུག་མའི་ནང་འཇུག་བཞིན‘‘དེ་འདྲ་མ་རེད། སྔོན་ལ་ངས་བཤད་པར་ཉོན་དང་་་་་་་’ —‘‘བྱས་ན་ངས་བསམ་གཞིགས་བྱས་ཆོག མར་བོབས་ཤོག ཇ་བཟོས་ཚར་ནས་འཐུང་ཆོག་ཡིན’’ཞེས་བཤད། པད་དབྱངས་གཤམ་དུ་བབ་མ་ཐག་སྔོན་ནས་གྲ་སྒྲིག་ཨང་གསར་ཡོད་པའི་རྒྱགས་ལ་སྟོབས་ཆེ་བའི་ལྷག་ཆུང་གིས་མོའི་སྐེད་པ་ནས་འཇུས། ཟླ་སྒྲོན་དང་བུ་མོ་གཞན་ཚོས་མོའི་ཁུག་མ་བསྔོགས་ཏེ་ཡི་གེ་བཏོན། ཟླ་སྒྲོན་གྱིས་ཡི་གེ་ལག་ཏུ་ཐོབ་རྗེས་གློ་གསངས་ཤིག་བརྒྱབ་སྟེ268

‘‘ཡིད་འོང་མཛེས་ལྡན་གྱི་པད་དབྱངས་ལགས་་་་་་མི་‘‘ཨ་མ། ང་ནི་གཟུགས་པོ་ཡང་སྦིར་བྱུངམི་ལྷག་ཆུང་གིས་ལག་གཉིས་སྙིང་ཁའི་མདུན་དུ་བཞག མིག་གཉིས་དམ་དུ་བཙུམས། གཟུགས་པོ་ལྡེམ་ལྡེམ་བྱེད་ཀྱིན་དེ་ལྟར་བཤད། ཟླ་སྒྲོན་གྱིས་མུ་མཐུད་ནས‘‘ཚེ་སྔོན་གྱི་བསོད་ནམས་མཐུ་ལས་ཁྱེད་དང་སྟེས་དབང་གིས་མཇལ་འཕྲད་བྱུང་། ཁྱེད་མཇལ་བའི་ཉིན་ནས་བཟུང་ངའི་ཡིད་སེམས་རྦད་དེ་ཁྱེད་ལ་ཆགས་ནས་གང་ཉིད་དང་མ་མཇལ་ཚེ་སེམས་སྟོང་ལྷང་ལྷང་དུ་ལུས ’’ཟླ་སྒྲོན་གྱིས་མཚམས་དེར་ཀློག་མཚམས་བཞག་སྟེ་པ་ད་དབྱངས་ཀྱི་བཞིན་ལ་ལྟ་བའི་ཚེ་མོའི་བཞིན་རས་ཨུག་ཆོས་མེ་ཏོག་ལྟར་དམར་རྐྱང་ཆགས་སྟེ‘‘ཁྱོད་ཚོ་་་་་་ ཁྱོད ཚོ་་་་་་ ཁྱད་མཚར་ཅིག་འདུག་་ཅེས་མོས་ཅུང་མི་དགའ་བའི་རྣམ་འགྱུར་དང་བཅས་དེ་ལྟར་ཐལ།དེར་ཁོ་ཚོའི་ཁྲོད་ཀྱི་རྒན་ཤོས་ཡིན་པའི་བདེ་སྐྱིད་ཀྱིས‘‘འདི་ལ་ག་རེ་ཡོད་དམ།ང་ཚོའི་འཛིན་གྲྭ་ནི་བུད་ཆེད་ཀྱི་རྒྱལ་ཁབ་ཅིག་ཡིན་པས་མག་པ་ཕྱི་ནས་མ་བཙལ་ན་གང་ནས་འཚོལ། ལྟོས་དང་། ང་ཚོའི་འཛིན་གྲྭའི་ནང་རང་དང་ཟླ་སྒྲོན་ཕུད་ཕོ་གསར་ཚོས་རེ་བ་འདོན་མཁན་བྱུང་མེད། དེ་ལང་ཚོ་དར་ལ་བབས་པའི་གཞོན་ནུ་མ་ཞིག་གི་ངོསསྣི་ནས་བཤད་ན་གཟི་བརྗིད་རེད། ང་ཚོ་ལ་ཁྱོད་རང་ལྟ་བུའི་ཨ་གསོད་མེད་པས་མ་གཏོགས་གོ་སྐབས་ལེགས་པོ་ཞིག་དང་།རངགི་བློ་ལ་བབས་པ་ཞིག་བྱུང་ན་ཁས་ལེན་རྐྱང་ཡིན། མ་གཞི་ནས་བསྟན་འཛིན་ལགས་ཟེར་བ་དེ་ལས་ཁུངས་ཡག་པའི་ཁར་མི་སྟེར་བཟོ་དོད་པོ་ཞིག་འདུག ནོར་བུ་རང་ལ་ཡོད་དུས་ནོར་ཉམས་ཆོད་པ་གྱིས’མིཞེས་སྙིང་གཏམ་དང་ཀུ་རེ་སྦྲགས་ནས་བཤད།269

ཟླ་སྒྲོན་གྱིས་ཀྱང་ཤིང་འབྲས་ངང་ལག་ཟ་གིན‘‘དེ་རང་རེད། ང་ཡང་ཨ་ཅག་བདེ་སྐྱིད་ཀྱིས་བཤད་པར་མོས་མཐུན་ཡོད། ཨ་ཅག་པད་དབྱངས་རང་ང་དང་འདྲ་གི་མ་རེད། རང་བྱ་བ་གང་བྱས་ཀྱང་ཏན་ཏན་ཏིག་ཏིག་བྱེད་མཁན་ཞིག་རེད། སྐད་ཆ་དྲང་པོ་བཤད་ན་ཕོ་གསར་ཚོས་ངའི་རྣམ་པར་དོ་སྣང་བྱེད་པ་ངས་གསལ་པོ་ཤེས་ཀྱི་ཡོད། རྒྱུན་དུ་ངའི་རྣམ་པར་བལྟས་ཏེ་ཁོང་ཚོ་ཤ་ལ་སྦྲང་མ་འཁོར་བ་བཞིན་འཁོར་སྐབས་ངའི་ཆེད་དུ་འགྲོ་སོང་ག་རེ་བཏང་ཡང་གཏོང་དུ་འཇུག་གིན་ཡོད། ནམ་ཞིག་ནད་མ་འཁྱོག་པར་ང་དང་རེ་རེ་བཞིན་ཁ་གྱེས་རྗེས་མཐའ་མ་ད་དུང་ང་ལ་འཁོར་མཁན་ཡོད་ན་དེ་ནི་ངང་རྒྱུད་རིང་ཤོས་དང་ང་ལ་དགའ་པོ་དངོས་གནས་ཡོད་པ་ཞིག་ཡིན་པས་ངས་ཀྱང་བསམ་བློ་གཏོངགི་རེད། འོན་ཀྱང་ཅོག་བསྟན་འཛིན་བལྟས་ཚོད་ལ་མ་མཐར་ཡང་ད་བར་ང་ལ་ཐུག་པའི་མི་སྦྲང་མའི་བཟོ་འདྲ་དེ་རིགས་རེད་མི་འདུག དེར་བརྟེན་རང་གིས་བསམ་བློ་ཐོངས’་ཞེས་བཤད།མོའི་སྐད་ཆ་དེར་བུ་མོ་ལ་ལས་མ་མོས་པའི་ཚུལ་གྱིས་ཁ་གཉེར་ཙམ་དང་དཔུང་པ་རོང་ཙམ་རེ་བྱས་ཀྱང་དེ་རིང་ནི་གཙོ་བོ་པད་དབྱངས་ཀྱི་དགའ་རོགས་སྐོར་གྲོས་བསྡུར་བྱ་རྒྱུ་ཡིན་པས་ཟླ་སྒྲོན་གྱི་སྐད་ཆ་དེ་དག་ལ་བདེན་མིན་དང་བདེན་རྫུན་གྱི་ཤན་འབྱེད་བྱེད་ཁོམ་མ་བྱུང།ལྷག་ཆུང་གིས་ལག་པ་ཡ་གཅིག་གིས་མངར་སོབ་བག་ལེབ་བླངས་ནས་ཁམ་གང་བཟས། ལག་པ་ཡ་ཅིག་ཏུ་ཇ་མངར་མོ་དཀར་ཡོལ་གང་ཐོགས་ནས་ཧུབ་གང་བཏུངས་རྗེས། དལ་ལྷོད་ངང་ནས‘‘པད་དབྱངས། ང་རང་རྒྱུན་དུ་ཟ་རྒྱུར་དགའ་པོ་སོང་ཙང་མོས་མཐུན་ཡོད། དེ་རིང་ཁྱོད་ཀྱི་དྲིན་ལས་ཁ་ཟས་270

སྣ་ཚོགས་ཟ་རྒྱུ་བྱུང་ལ་རྗེས་མ་ཡང་གང་མང་མང་ཟ་རྒྱུ་ཡོང་བའི་ཆེད་དུ་མོས་མཐུན་བརྒྱ་ཆ་བརྒྱ་ཡོད’’ཅེས་ལག་གཉིས་བརྐྱངས།པད་དབྱངས་ཀྱིས‘‘རང་ནི་ཟ་རྒྱུ་ཞེ་ཅིག་རེད། མ་གཞི་ནས་བལྟས་ཚོད་ལཁོང་ཡག་པོ་ཞིག་འདུག་ཀྱང་ང་ཁོང་དང་དགའ་རོགས་སྒྲིག་དགོས་མིན་ད་དུང་བསམ་བློ་བཏང་མེད། ངའི་བསམ་པར་ད་ལྟ་ཁོང་ལ་རྒྱུས་མངའ་ཕྲན་བུ་ལས་མེད་པས་དེའི་ཐད་བསམ་བློ་གཏོང་རྒྱུ་སྔ་དྲགས་པ་རེད་བསམ་གྱིན་འདུག་་ཅེས་བཤད། བདེ་སྐྱིད་ཀྱིས‘‘ཁོང་དང་ང་ཚོ་གཞུང་གཅིག་རེད། ང་ཚོ་སློབ་འབྲིང་དུ་འགྲོ་སྐབས་ནས་ཁོང་ལས་ཁུངས་ནང་ཞུགས་འདུག ཁོང་གིས་ང་ངོ་ཤེས་ཀྱི་མ་རེད་མ་གཏོགས་ངས་ཁོང་གསལ་པོ་དྲན་གྱིན་འདུག གང་ལྟར་སྐྱེས་ཁུངས་ལ་སེམས་ཁྲལ་བྱེད་དགོས་གལ་མེད་ལ་ཆང་ས་བརྒྱབ་པའི་ལོ་རྒྱུས་ནི་ཡོད་མ་རེད’མིཅེས་བཤད། པད་དབྱངས་ཀྱིས་མོའི་སྒལ་པར་ཐུག་ཙམ་གཞུས་ཏེ‘‘ཨ་ཅག་ནི། ངས་དེ་འདྲ་ཟེར་གྱི་མེད’་ཅེས་སྨྲས། ཟླ་སྒྲོན་གྱིས‘‘དེ་འདྲ་མ་ཟེར་ན་གང་འདྲ་ཟེར་གྱི་ཡོད། ངས་རང་གི་བསམ་བློ་ཤེས་ཀྱི་ཡོད། རང་ཁོང་དང་དགའ་རོགས་སྒྲིག་མཁན་རེད་མ་གཏོགས་ཁོང་གི་ཕ་མ་སྤུན་མཆེད་དང་མཉམ་དུ་འཚོ་བ་སྐྱེལ་མཁན་ནི་མ་རེད། དེར་བརྟེན་བསམ་བློ་རྙོག་དྲ་ཚ་པོ་གཏོང་དགོས་མ་རེད་’ཅེས་རང་གི་བསམ་ཚུལ་བསྟན།—༢—གྲོགས་མོ་ཚོའི་སྐུལ་སློང་འོག་པད་དབྱངས་དང་བསྟན་འཛིན་གཉིས་ཀྱི་འབྲེལ་བ་འཕེལ་རྒྱས་མགྱོགས་པོ་བྱུང་བ་ནས་ད་ལྟ་ཉིན་གཅིག་མ་ཐུག་ནའང་ཡིད་སེམས་མི་བདེ་བས་ཁོ་ལས་ཀ་གྲོལ་རྗེས་ལས་བགོས་སྒུག་ནས་ཡོད་པའི་པད་271

དབྱངས་དང་གྲོགས་མོ་ཚོའི་ཉལ་ཁང་གི་གཏན་འཇགས་མགྲོན་པོར་གྱུར་པ་དང་ཁོང་ཚོའི་ཉལ་ཁང་ནང་ཤིང་ཏོག་དང་། བྱེ་རིལ། མངར་སོབ་བག་ལེབ་སོགས་ཆད་མེད་ཟ་རྒྱུ་ཡོད་པས་ལྷག་ཆུང་གི་འདུན་པ་དངོས་སུ་གྲུབ་པ་དང་བུ་མོ་གཞན་ཚོས་ཀྱང་དགའ་བསུ་བྱེད་ཀྱིན་ཡོད། ཁོས་ཁྱེར་ཡོང་བའི་རྔན་པ་ཉལ་ཁང་ནང་བཞག་རྗེས་དུས་ཚོད་དམ་འཛིན་གྱིས་པད་དབྱངས་རྐང་འཁོར་རྒྱབ་ལ་བསྐྱོན་ཏེ་སྐབས་རེ་གློག་བརྙན་ལྟ་བར་འགྲོ་བ་དང་། སྐབས་རེ་རྫོང་རྒྱབ་ཀླུ་ཁང་སོགས་སུ་ཁྲིད་དེ་བརྩེ་དུང་བདུད་རྩིར་མཉམ་དུ་རོལ།ཁོ་གཉིས་ཀྱི་འབྲལ་དུ་མེད་པའི་བརྩེ་དུང་ལ་དཀོན་མཆོག་ཀྱང་སེམས་འགུལ་ཐེབས་ཏེ་མོའི་ལས་བགོས་གྲོང་ཁྱེར་ནང་གི་སྨན་ཁང་ཞིག་ཏུ་འཁེལ།བསྟན་འཛིན་གྱིས་རོགས་པ་གཉིས་འཁྲིད་དེ་སྨན་ཁང་ནས་པད་དབྱངས་དང་ཟླ་སྒྲོན་ལ་སྤྲད་པའི་ཁང་པ་རྙིང་པ་དེར་དཀར་རག་བྱུགས། ཉི་མས་ཚོས་ལོག་ཏེ་ཐལ་སྐྱར་གྱུར་པའི་སྒོ་དང་སྒེའུ་ཁུང་ལ་བཀྲག་རྩི་བྱུགས། བསྟན་འཛིན་ནི་ལས་ཀ་ཞིབ་ཚགས་ལ་ངང་རྒྱུད་རིང་བས་མོས་ཁོའི་ལས་ཀ་བྱེད་སྟངས་ལ་ལྟ་བཞིན་ཧ་ཅང་མོས་པོ་བྱུང་བ་དང་། སྐབས་རེ་ཨ་ཅོར་གྱིས་ཁོའི་གདོང་སྟེང་གི་རྔུལ་ཆུ་ཕྱིས། ཡང་སྐབས་རེ་དཀར་ཡོལ་ནང་ཇ་བླུགས་ཏེ་ཡང་སེ་སྤྲོད་པའི་ཚུལ་དེ་ཟླ་སྒྲོན་གྱིས་མཐོང་སྐབས་ཁ་ནས་ཅི་ཡང་མ་བཤད་ཀྱང་སེམས་གཏིང་ནས་ཡིད་སྨོན་སྐྱེས། ་ཟླ་སྒྲོན་གྱིས་ཧ་ལམ་ཟླ་ཕྱེད་ཙམ་རེའི་ནང་མི་རེ་བརྗེས་ཏེ་ཁྲིད་ཡོང་སྐབས་ཁོ་གཉིས་བློ་མི་བདེ་བར་གྱུར་པ་དང་། སེམས་ཀྱིས་མ་བཟོད་པར་ཁ་ཏ་བསླབ་བྱ་བྱེད་སྐབས་མོས་གད་མོ་དགོད་བཞིན‘‘ཁྱེད་གཉིས་ཀྱི་དགའ་རོགས་སྒྲིག་272 ་

སྟངས་དེ་སྲོལ་རྒྱུན་གྱི་དགའ་རོགས་སྒྲིག་སྟངས་རེད། ངའི་དགའ་རོགས་སྒྲིག་སྟངས་འདི་དེང་སྐབས་དར་སོ་ཆེ་བའི་དགའ་རོགས་སྒྲིག་སྟངས་དཔེ་གསར་རེད། གང་ལྟར་མཐུན་ན་མཐུན་པ་རེད། མི་མཐུན་རྟ་གཡག་མགོ་འབྲེལ་བྱེད་དགོས་དོན་མེད’མིཅེས་རང་གི་ལྟ་བ་ལྷུག་པོར་བཤད་པ་ལས་ཁོ་གཉིས་ཀྱི་ཁ་ཏར་སྣང་འཇོག་ཙམ་མི་བྱེད།ཨུ་ཚུགས་ཁྱུ་གཡག་ཁ་སྤྲོད།—༡གེ ་ཡུད་ཙམ་ཞིག་ལ་དུས་ཚོད་ལོ་ཕྱེད་འདས་ཟིན་ནའང་པད་དབྱངས་ལ་གཞན་དང་མི་འདྲ་བའི་ཕུགས་བསམ་ཆེན་པོ་ཞིག་ཡོད་པས་ཁོ་གཉིས་ཀྱི་འབྲེལ་བའི་འཕེལ་རིམ་དེ་སྔར་བཞིན་དགའ་གྲོགས་ཏྲེམ་གྱི་ཆུ་ཚད་དུ་ལུས་ནས་འཕེལ་རྒྱས་དེ་ཙམ་ཕྱིན་མེད་པ་དང་ཕན་ཚུན་གྱི་ཁྱིམ་ནས་ཀྱང་ད་དུང་གསལ་པོ་ཤེས་མེད་པས་བསྟན་འཛིན་གྱིས་དོན་དེ་ཕན་ཚུན་གྱི་ཕ་མར་སྔ་ཙམ་བཤད་དེ་མགྱོགས་ཙམ་ཐག་གཅོད་དགོས་པའི་རེ་བ་འདོན་སྐབས་པད་དབྱངས་ཀྱིས‘‘ང་ཨེམ་རྗེའི་སློབ་གྲྭར་ཡིག་རྒྱུགས་སྤྲོད་རྒྱུ་དེ་མངོན་འགྱུར་བྱུང་རྗེས་ཕྱིན་ན་དེ་བས་ཡག་གི་རེདམིམིཅེས་བཤད། བསྟན་འཛིན་སྐད་ཆ་དེར་ཉན་འདོད་མེད་པས‘‘ཁྱེད་རང་གིས་ང་ལ་བསམ་བློ་ཕྲན་ཏྲེམ་ཐོངས་དང་། ང་ཚོའི་ཁྱིམ་ལ་བུ་ང་ལས་མེད་པ་དང་ང་ཡང་ད་ཆ་ལོ་ཆུང་ཆུང་མིན་པས་ཕ་མ་གཉིས་ཀྱིས་སེམས་ཁྲལ་ཆེན་པོ་བྱེད་ཀྱིན་འདུག ངའི་གཅུང་མོ་ཡང་སྔ་ས་ནས་གཉེན་སྒྲིག་བྱས་ཏེ་ཕྲུ་གུ་ཆེན་པོ་ཆགས་ཚར་ཡོད། ང་ལ་དགའ་རོགས་ཡོད་པ་ཕ་མ་གཉིས་ཀྱིས་273

ཤེས་རྗེས་ཁོ་གཉིས་དགའ་པོ་བྱུང་ནས་སྔ་ཙམ་ཐག་བཅད་ནས་ཁྱིམ་གཞིས་འཛུགས་དགོས་པའི་རེ་བ་ཡང་ཡང་འདོན་གྱིན་འདུག’’ཅེས་ཁོའི་ཁྱིམ་ལ་མི་བབ་སྤྱན་ཞུར་འགྲོ་དགོས་པའི་རེ་བ་བཏོན་ཀྱང་མོས་སྔར་བཞིན་ནར་འགྱངས་དགོས་པའི་ཚུལ་བསྟན། ཁོས‘‘ཁྱེད་རང་གིས་ངའི་ཕ་མ་གཉིས་ཀྱང་ཐུག་འདོད་བྱེད་ཀྱི་མེད་པས་ང་དང་མི་ཚེ་མཉམ་སྐྱེལ་བྱེད་རྒྱུ་ཡིན་ཟེར་བའི་བཀའ་མོལ་ལ་ང་དོགས་པ་ཟ་གིན་འདུག་་ཅེས་རླུང་ལངས་ནས་ཕྱིར་ཐོན། མོས་ལྟོ་ཕད་འཁྱེར་ཏེ་ལམ་སེང་ཁོའི་རྗེས་དེད་ནས‘‘བསྟན་འཛིན་ལགས། ངས་དེ་འདྲ་ཟེར་གྱིན་མེད། ཁྱེད་རང་གིས་གོ་བ་ལོག་སྒྲུབ་གནང་སོང་། ད་ལྟ་ང་ལོ་ཆུང་ཆུང་ཡིན་པས ’‘‘འོན་ཀྱང་ང་ཕོ་ལོ་སུམ་ཅུར་སླེབས་པ་རེད་དོ་’ མོས་གོམ་པ་མགྱོགས་པོ་སྤོསནས་ཁོའི་མདུན་བཀག་སྟེ‘‘བྱས་ན་ངས་མོས་མཐུན་བྱས་ཆོག དེ་རིང་རེས་གཟའ་ཉི་མ་ཡིན་པས་ཕྱིན་ན་འགྲིག’’ མོའི་སྐད་ཆ་དེ་ནི་བསྟན་འཛིན་ལ་མཚོན་ན་ཐན་པས་རྡུང་པའི་ལྗང་པར་ཆར་ཆུ་འཕྲད་པ་དང་། ཧ་ལོག་ཁའི་ཚོང་པར་ཁེ་སྤོགས་བྱུང་བ་དང་མཚུངས་པས་ད་ལྟའི་སེམས་ཀྱི་ན་བུན་ཐམས་ཅད་གློ་བུར་གང་སོང་ཆ་མེད་དུ་སོང་བས་འདྲེན་བྱེད་ཀྱང་ཆེ་རུ་སོང་ནས་གཡས་གཡོན་ལ་ལྟ་ཙམ་ཡང་མ་བྱས་པར་མོའི་དཔྲལ་བར་འོ་ཞིག་བསྐྱལ། མོས་མཆུ་སྣར་ཙམ་དང་། སྣ་གཉེར་ཏྲེམ་བྱས་ཏེ་གཡས་གཡོན་ལ་ལྟ་གིན‘‘ཁྱེད་རང་ནི་ཉི་མ་ཁ་དཀར་ངོ་དཀར་ལ་རྒྱ་ལམ་སྒང་ལ་དེ་འདྲ་བྱས་ཏེ་ངོ་མི་ཚའམ’’ཞེས་བཞིན་དཔལ་དམར་པོར་གྱུར་ནས་དེ་ལྟར་བཤད། ཁོས‘‘ཁྱེད་རང་སྔ་ཕྱི་མ་གཏོགས་ངའི་མི་ཡིན་པས་དེ་ལ་ངོ་ཚ་རྒྱུ་ག་རེ་ཡོདམིམིཅེས་ཤོད་ཀྱིན་སྤྲོ་བ་རབ་ཏུ་274

འཕེལ་བས་མོའི་ལག་ནས་བཟུང་སྟེ་ཐད་ཀར་རང་ཁྱིམ་དུ་ཁྲིད་རྩིས་བྱས། ‘‘ཨ་ལ་སྒུག་དང་། ད་རེས་ཐེངས་དང་པོ་ཡིན་པས་ལག་པ་སྟོང་པར་འགྲོ་མི་ཉན’’ཞེས་པད་དབྱངས་ཀྱིས་ལག་རྟགས་ཅི་ཞིག་ཉོ་དགོས་མིན་སྐོར་ཤོད་སྐབས་ཁོས‘‘དགོས་ཀྱི་མ་རེད། ངའི་ཕ་མ་གཉིས་ཀྱི་ངོས་ནས་བཤད་ན་ཁྱེད་རང་ཡོང་ན་ལག་རྟགས་ཆེ་ཤོས་དེ་རེད’་ཅེས་བཤད། པད་དབྱངས་ཀྱིས་ཁོ་ཚུར་འཐེན་ནས‘‘འགྲིག་གི་མ་རེད། མ་གཞི་ངས་ཨ་མ་ལགས་ལ་ཁྱེད་རང་གི་ཁྱིམ་གི་སྐོར་ཞུ་སྐབས་ངོ་ཤེས་རྙིང་པ་རེད་གསུངས་ཀྱང་ང་ངོ་མཁྱེན་གྱི་མ་རེད་’ཅེས་ཨུ་ཚུགས་ཀྱིས་ཁྲོམ་གཟིགས་སྒང་ནས་མར་རྒྱ་མ་ལྔ་ཉོས་ཏེ་ཕྱིན།ཁོའི་ཁྱིམ་ནི་ལྷ་ལྡན་གྲོང་གི་གཙུག་ལག་ཁང་དང་ཐག་ཉེ་བའི་སྲང་ལམ་གུ་དོག་པོ་ཞིག་གི་རྒྱུད་དུ་གནས་ཡོད་པ་དང་། སྲང་ལམ་དེའི་གཡས་གཡོན་གྱི་ཁང་པ་རྙིང་སོང་དེ་ཚོའི་སྒོ་དང་སྒེའུ་ཁུང་ནས་ཉམས་གུད་སོང་བ་དང་གནའ་ཉམས་འདྲེས་མའི་མདངས་ཤིག་མངོན་ཡོང་གིན་ཡོད་ལ། ཁོ་ཚོའི་སྒོ་རའི་ནང་ཁམ་སྡོང་ཆེན་པོ་ཞིག་དང་དེའི་འཁྲིས་སུ་རྒྱུག་སྒྲོམ་ཅན་གྱི་ཁྲོན་པ་ཞིག་ཡོད་པ་དེས་དེ་བས་མི་ལ་གནའ་ཉམས་དང་སྔ་སྲོལ་རྗེས་དྲན་གྱི་སྣང་བ་ཞིག་སྟེར་བར་བྱེད།ཁོ་གཉིས་སྒོ་རའི་ནང་འབྱོར་སྐབས་ཨ་མ་སྐྱིད་འཛོམས་ཁྲོན་པ་ནས་ཆུ་ལེན་བཞིན་ཡོད་པ་དང་ཆུ་ཟོམ་ཁེངས་པའི་སྐབས་རང་གི་བརྩེ་བའི་བུ་དང་མ་འོངས་པའི་མནའ་མ་ཡོང་བ་དང་ཏག་ཏག་འཁེལ་བས་བཀྲ་ཤིས་རྟེན་འབྲེལ་གྱི་རྣམ་རྟོག་བཟང་པོ་ཞིག་གིས་ཨ་མའི་སེམས་ལ་སྤྲོ་བ་ཆེན་པོ་འཕེལ་ཏེ‘‘བུ་ལོག་ཡོང་པས། བུ་རང་གིས་མ་བཤད་ཀྱང་ཨ་མས་ཤེས་སོང་། བུ་མོ་རང་པད་275

དབྱངས་རེད་པཱ། རང་གི་ད་ལྟའི་བྱད་དབྱིབས་དང་རང་གི་ཨ་མ་ཆུང་དུས་གཅིག་པ་གཅིག་རྐྱང་རེད་འདུག ཁོང་གཞོན་ནུ་མའི་སྐབས་ང་ཚོའི་གཞུང་གི་ཕོ་བརྒྱ་སེམས་པ་ཤོར་ས་དང་། མོ་བརྒྱ་སྙིང་རླུང་ལངས་དགོས་པའི་མཛེས་མ་རེད’་ཅེས་ཤོད་ཀྱིན་འཛུམ་ཤིག་ཤིག་ངང་མོའི་ལག་ནས་འཇུས་ཏེ་ཁྱིམ་དུ་འཁྲིད།ཁོའི་ཕ་མ་གཉིས་ཀྱིས་པད་དབྱངས་ལ་ཇ་དང་ཁ་ཟས་ཡང་ཡང་དྲངས་ཏེ་སྣེ་ལེན་ཞུ་བཞིན་བསྟན་འཛིན་གྱི་དགེ་མཚན་མང་དག་བཤད། ཨ་མ་སྐྱིད་འཛོམས་ཀྱིས་ལག་པ་གཡས་པས་ཨམ་ཕྲག་ནང་ནས་སྣ་རུ་བླངས་པ་དང་སེན་མོའི་སྟེང་སྣ་ཐ་ཕྲན་ཙམ་བླུགས་རྗེས་ནོར་བུ་ཞིག་ལ་ཉམས་དཔྱོད་པ་བཞིན་པད་དབྱངས་ལ་ཞིབ་པར་བལྟས་པ་དང་བློ་ལ་བབས་པ་ཞིག་བྱུང་བས་སེམས་ཀྱི་རྡོག་ཁྲེས་ཆེན་པོ་ཞིག་ཕབ་ཐུབ་པ་ལྟར་གྱི་དགའ་སྣང་དང་ལྷུག་ཤིག་ཤིག་གི་སྣང་བ་འཆར། མོས་ལྐོག་ཏུ་རང་གི་ཁྱོ་བོར‘‘ ཡང་ན་ཧོབ་སྟེ་བལྟས་ནས་ཤེས། ཡང་ན་ཞག་གསུམ་གཤིབ་པས་ཤེས་ཞེས་པ་ལྟར་བུ་མོ་འདི་ཡིད་ལ་འཐད་པོ་ཞིག་འདུག ཁྱིམ་ཚང་གཉིས་ཀྱང་རྒྱུས་མངའ་ཡོད་པས་སྔ་ཙམ་ཐག་བཅད་ན་ཡག་གི་མ་རེད་དམ་’ཞེས་ཤབ་ཤུབ་ཏུ་སྨྲས། ཉིན་དགུང་ལྟོ་ཆས་མཉམ་དུ་བཟས་པ་དང་རིམ་བཞིན་འདྲིས་གཤིབ་བྱུང་ནས་གླེང་མོལ་ཇེ་མང་དུ་སོང་།བསྟན་འཛིན་གྱི་ཕ་རབ་རྒྱས་ནི་རྒྱུན་དུ་ནས་སྐད་ཆ་ཤོད་རྒྱུར་དགའ་པོ་མེད་ལ་ཤོད་ཀྱང་མི་ཤེས་པས་ནམ་རྒྱུན་ཁྱིམ་གྱི་ཁ་དོན་ཚང་མ་ཨ་མས་བྱེད་དགོས་ཀྱི་ཡོད། འོན་ཏེ་དེ་རིང་ནི་རང་གི་བུའི་མ་འོངས་པའི་མནའ་མ་ཁྱིམ་དུ་འབྱོར་ནས་སེམས་པ་ཧ་ཅང་དགའ་པོ་བྱུང་བས‘‘བུ་མོ། ང་ཚོའི་བུ་ད་ལྟ་ལོ་276

ཆུང་ཆུང་མ་རེད། བུ་མོ་ཞིག་ལ་མཚོན་ནའང་ཆུང་དུས་ཁྱིམ་སོ་ཟིན་ན་ཡག་གི་རེད། ཁྱོད་ཀྱི་ཕ་མ་གཉིས་དང་ང་ཚོ་སྔོན་མ་གཞུང་གཅིག་ཡིན་པ་དང་ཕ་འདས་པོ་དེ་དང་མཉམ་ལས་གཅིག་ནང་ལས་ཀ་བྱེད་མྱོང། ཁོང་ནི་གཞུང་དྲང་བའི་མི་བླ་མ་དཀོན་མཆོག་ཅིག་དང་སེམས་ཆུང་ཡ་རབས་དང་། མི་གཞན་ལ་བསམ་གཞིགས་ཐུབ་མཁན་ཞིག་ཡིན་པས་བུ་མོ་རང་གི་ཚོད་ལ་ང་ཚོ་སེམས་ཁྲལ་ཅི་ཡང་མི་འདུག ད་དུང་ཁྱོད་རང་ལ་གཅུང་པོ་ཞིག་ཡོང་ས་ཡོད་་་་་་’མི པ་ཕའི་སྐད་ཆའི་མཇུག་མ་རྫོགས་གོང་པད་དབྱངས་ཀྱིས‘‘གཅུང་མོ་རེད། གཅུང་མོ་སློབ་གྲྭ་ཐོན་ནས་སློབ་གྲྭ་ཆུང་བའི་དགེ་རྒན་བྱེད་ཀྱི་ཡོད་’ཟེར།‘‘བྱས་ན་ཨ་མ་ལགས་སྐྱིད་པོ་བྱེད་པའི་དུས་ཤར་བ་རེད། ང་ཚོ་མ་མཇལ་བར་ལོ་ཤས་ཕྱིན་སོང་། ང་གཉིས་མ་གཞི་བྱས་ན་སྔ་ས་ནས་ཁོང་ལ་བལྟ་བར་འགྲོ་དགོས་པ་རེད། ད་ལྟ་ཁྱེད་གཉིས་ཀྱི་འབྲེལ་བ་འདི་འདྲ་ཡིན་དུས་ང་ཚོ་གང་མགྱོགས་ཁོང་ལ་བཀའ་མོལ་ཞུ་བར་འགྲོ་གིན་ཡིན’’ཨ་མ་འཛོམས་སྐྱིད་ལགས་ཀྱིས་ཁ་ཕྲོགས་ནས་དེ་ལྟར་བཤད། བསྟན་འཛིན་གྱི་ཕ་མ་གཉིས་པོས་སེམས་རྩ་འཁོལ་པོ་འདི་ལྟར་བྱེད་དུས་མོ་སེམས་འགུལ་ཆེན་པོ་ཐེབས་པ་དང་ཧ་ལམ་རང་སེམས་ཀྱི་ཆུ་རགས་མཐོན་པོ་དེ་རང་དབང་མེད་པར་ཁ་ཤོར་གྲབས་བྱས། དེ་ལྟར་ལགས་ཀྱང་མོས་བསམ་པ་ནང་དུ་ཆུད་ནས‘‘པཱ་ལགས་དང་ཨ་མ་ལགས། ངའི་ཨ་མ་ལགས་ཀྱིས་ཕྲུ་གུའི་འགྲོ་སྟངས་བཟོ་རྒྱུའི་ཐད་རྟག་པར་སྐྱེས་ཁུངས་གཙང་མ་ཞིག་དང་། ཆང་མི་འཐུང་བར་ང་ལ་བརྩེ་པོ་བྱེད་མཁན་ཞིག་བྱུང་ན་གཙོ་བོ་སོ་སོས་ཐག་གཅོད་གསུང་གི་རེད། བསྟན་འཛིན་ལགས་མི་བློ་འཁེལ་པོ་ཞིག་ཡིན་པས་ང་གཉིས་མཐུན་པོ་ཡོང་གི་རེད། ཁྱེད་གཉིས་ཐུགས་277

ཁྲལ་མི་དགོས་་ཞེས་ཤོད་བཞིན་ཁོ་ལ་ལྟ་ཙམ་བྱས། འོན་ཀྱང་མོའི་བསམ་བློའི་ནང་དུ་ཕུགས་འདུན་ཆེན་པོ་ཞིག་བསྒྲུབ་རྒྱུའི་དམ་བཅའ་ཞིག་སྔ་ས་ནས་བཀོད་ཡོད་པས་འཕྲལ་དུ་གཉེན་སྒྲིག་བྱ་མིན་ཐད་ལན་ཁ་གསལ་ཞིག་མ་བརྒྱབ།—༢གེཔད་དབྱངས་ཀྱིས་རེ་སྒུག་དང་གྲ་སྒྲིག་ཨང་གསར་བྱས་པའི་དངོས་གཞིའི་སློབ་གྲྭ་ཆེན་མོར་རྒྱུགས་སྤྲོད་པའི་དུས་འཆར་ལ་ཉེ།མོའི་ལས་རོགས་རྒྱ་མོ་འགའ་ཡོད་པ་དེ་དག་ནི་ཕྲུ་གུ་བཞག་ནས་མཚན་མོའི་སློབ་གྲྭར་འགྲོ་བ་དང་། ཉིན་མོ་སྨན་ཁང་ནང་དུའང་དེབ་འཁྱེར་ཏེ་ཞར་དང་ཞོར་ལ་བསྐྱར་སྦྱོང་བྱེད་བཞིན་འདུག འོན་ཏེ་མོ་ཡིག་རྒྱུགས་ནང་ཞུགས་རྒྱུའི་གྲ་སྒྲིག་བྱེད་སྐབས་བསྟན་འཛིན་གྱིས་ངོ་རྒོལ་མཐའ་གཅིག་ཏུ་བྱེད་པ་མ་ཟད། ཐ་ན་མོའི་གྲོགས་མོ་ཉེ་ཤོས་ཟླ་སྒྲོན་གྱིས་ཀྱང‘‘གྲོགས་མོ་རང་མི་ཚེ་ཞི་མིའི་ཨལ་སྟོང་ཙམ་ལ་ད་ལྟའི་གླ་ཕོགས་དེ་མ་ཆད་བ་མོའི་འོ་མ་ལྟར་བླངས་ཏེ་མི་སྡོད་པར་རང་སྡུག་རང་གིས་ཉོས་ནས་ཅི་བྱེད། ང་ནི་ད་ཆ་ཡིག་ཚད་ཀྱི་སྐོར་རྣ་བར་ཐོས་ནའང་ཞེ་མེར་ལྡང་གི་འདུག’་ཅེས་རྒྱབ་སྐྱོར་བྱེད་མཁན་མ་བྱུང་།པད་དབྱངས་ཀྱིས་དེ་དག་ལ་སྣང་འཇོག་མ་བྱས་པར་སྔོན་བཀོད་འཆར་གཞི་ལྟར་བསྟན་འཛིན་གྱི་ལྐོག་ཏུ་ཡིག་རྒྱུགས་སྤྲོད་རྒྱུའི་མིང་ཐོ་བཀོད་པ་དང་སྦྲགས་ཡིག་རྒྱུགས་ནང་ཞུགས། ཉིན་ཞིག་པད་དབྱངས་ཀྱིས་བསྟན་འཛིན་ལ་ཁ་པར་བརྒྱབ་སྟེ་ལས་ཀ་གྲོལ་རྗེས་མོའི་ཉལ་ཁང་དུ་ཡོང་དགོས་པའི་རེ་བ་བཏོན། མོས་རང་འགུལ་གྱིས་ཁོ་མགྲོན་པ་ཧ་ཅང་ཉུང་བས་བསྟན་འཛིན་དགའ་ཐག་ཆོད་ནས་ལས་ཀ་གྲོལ་རྗེས་གྱོན་པ་གཙང་མ་ཞིག་གྱོན་སྟེ་སྤྲོ་བ་ཆེན་278

པོས་མོའི་ཉལ་ཁང་དུ་ཡོང་། ཁོ་སྒོ་འཛུལ་ནས་ལྟ་སྐབས་པད་དབྱངས་ཅོག་ཙེའི་འཁྲིས་ཀྱི་རྐུབ་སྟེགས་ཐོག་འཛུམ་ཤིག་གེར་ཁོར་སྒུག་ནས་བསྡད་ཡོད་པ་དང་། སྟབས་བདེའི་ཅོག་ཙེ་དེའི་ཐོག་ཚལ་སྣེ་ཁ་ཁ་ཤས་དང་སྦི་རག་ཤེལ་དམ་ཁ་ཤས་བསྒྲིག་ཡོད་པ་མཐོང་བས་ཁོས‘‘ཨ་ཙི། ངའི་ཡིད་འཕྲོག་ལྷ་མོ། དེ་རིང་སྟོན་མོ་གྲ་རྒྱས་པོ་འདི་འདྲ་བཤམས་ཏེ་ང་ལ་གཏམ་བཟང་ག་རེ་ཤོད་རྩིས་ཡོད་དམ། ཏན་ཏན་ངའི་འགྱུར་བ་མེད་པའི་བརྩེ་དུང་གི་བདུད་རྩིས་ངའི་ཡིད་འཕྲོག་ལྷ་མོའི་ཧ་ཅང་མཁྲེགས་པའི་སེམས་ཀྱི་རྡོ་ཡང་འཚོས་པ་ཡིན་གྱི་རེད’’ཅེས་མོ་ལ་འཁྱུད་རྩིས་བྱས། པད་དབྱངས་ཀྱིས་ཁོ་སྡོད་དུ་བཅུག་ནས‘‘ཁྱེད་རང་ལ་བསམ་རྒྱུ་དྲན་རྒྱུ་དེ་རང་ལས་མེད་པ་འདྲ། སྔོན་ལ་ཞལ་ལག་མཆོད།ཁ་ལག་ཟ་གྱིན་ངས་ཁྱེད་རང་ལ་དོན་དག་ཅིག་གྲོས་བསྡུར་བྱེད་དགོས་ཡོད་’ཅེས་གྷི་ལ་སིའི་ནང་སྦི་རག་བླུགས་ཏེ‘‘སྔོན་ལ་སྦི་རག་འདི་མཉེས་དག་གནོངས་དང’’ཞེས་བསྟན་འཛིན་གྱི་ལག་ཏུ་སྤྲད། ཁོས་ཅི་ཞིག་རྫི་རིག་པ་བཞིན་བཞིན་གྱི་འཛུམ་མདངས་ཀྱང་དེ་མར་བསྡུས་པ་དང་སྙི་ལ་སི་ཅོག་ཙེའི་སྟེང་དུ་འཇོག་བཞིན‘‘སྔོན་ལ་གནས་ཚུལ་གསལ་པོ་ཤོད་དང་་ཞེས་སྨྲས།ཁོ་དགའ་པོ་མ་བྱུང་བ་ཤེས་ཏེ་པད་དབྱངས་ཁོའི་གམ་དུ་བཅར་ཐོག‘‘ང་སྔ་རྟིང་མ་གཏོགས་གང་ལྟར་ཁྱེད་རང་གི་མི་རེད། ངས་གདེང་ཚོད་དེ་ཙམ་མེད་པར་ཡིག་རྒྱུགས་བཏང་བས་སྟབས་ལེགས་ནས་ལོན་འདུག ཁྱེད་རང་གིས་་་་་་་་’ མོའི་སྐད་ཆའི་མཇུག་མ་རྫོགས་གོང་བསྟན་འཛིན་གྱིས‘‘ད་གསུངས་མི་དགོས། ངས་སྔ་ས་ནས་གནས་ཚུལ་འདི་འདྲ་ཞིག་ཡོང་གི་རེད་བསམས་ནས་བསྡད་ཡོད། སྐད་ཆ་དེ་ང་གཉིས་ངོ་ཤེས་པ་ནས་ད་བར་ངའི་རྣ་279

བར་གཟན་ཤོས་དང་སེམས་ལ་རྒྱག་ཤོས་དེ་ཡིན་་ ཞེས་སྦི་རག་བསྟུད་མར་ཞབས་ཏག་གསུམ་བརྒྱབ། དེ་རྗེས་ཕུ་ཤོར་ཤོར་ངང་ཡར་ལངས་ཏེ‘‘ཕར་རིའི་ལྕང་མ་གུག་གུག ཚུར་རིའི་གླང་མ་གུག་གུག གུག་ན་ཕར་གུག་ཚུར་གུག མ་གུག་རང་རང་སོ་སོ། ད་ངས་ཁྱེད་རང་ལ་ཨུ་ཚུགས་ཞུས་མི་ཡོང་། བཞུགས་གདན་འཇགས་དགོས་མིཞེས་དེ་ནས་ཁ་གྱེས། པད་དབྱངས་ཁོའི་རྗེས་ལ་རྒྱུགས་ཏེ‘‘བསྟན་འཛིན་ལགས། སྔོན་ལ་ངའི་སྐད་ཆར་གསན་དང’’ཞེས་རྗེས་འདེད་ནས་བོས་ཀྱང་ཁོས་ཕྱི་ལྟས་ཙམ་མེད་པར་ཤར་རེར་སོང་།ཆར་པ་སིམ་སིམ་ཞིག་འབབ་བཞིན་ཡོད་པས་ནམ་མཁའ་འཐིབས་ལ་ཁོར་ཡུག་དབེན་ཞིང་འཇམ། མ་གཞི་གནས་ཚུལ་གྱི་མཇུག་འབྲས་དེ་འདྲ་ཞིག་ཡོང་རྒྱུར་ཐོག་མ་ནས་བསམ་ཚོད་ཐུབ་ནའང་མོའི་བྱིས་བློས་མ་བཞག་པར་གཅིག་བྱས་ན་ཁོས་བཀྲ་ཤིས་བདེ་ལེགས་ཞུ་རྒྱུའི་རེ་བ་བྱས། འོན་ཀྱང་བསྟན་འཛིན་ཕྱི་བལྟས་ཙམ་མེད་པར་སྲང་ལམ་གྱི་ཟུར་ནས་ཡལ་བས་མོ་ཡི་ཐང་ཆད་ནས་མགོ་བོ་སྨད་ཅིང་ཕྲག་པ་གློད། གོམ་པ་དལ་བུས་ཉལ་ཁང་དུ་ལོག མོ་ཉལཁྲིའི་ཟུར་དུ་ཧོན་འཐོར་རེར་བསྡད་ཡོད་པའི་སྐབས་ཟླ་སྒྲོན་ལས་ཀ་གྲོལ་ནས་ཕུ་ཤོར་ཤོར་ངང་ལོག་སླེབས་པ་དང་ཅོག་ཙེའི་སྟེང་གྱི་ཚལ་མཐོང་བས‘‘ཨ་ཙི། ངའི་གྲོགས་མོ་ལ་མངོན་ཤེས་ཡོད་པ་འདྲ། དེ་རིང་ནད་པ་མང་བས་ང་གྲོད་པ་ལྟོགས་ནས་ཤི་གྲབས་བྱེད་ཀྱི་འདུག ཚལ་གྲ་རྒྱས་པོ་འདི་འདྲ་ཞིག་གིས་ང་སྒུག་ནས་ཡོད་འགྲོ་སྙམ་པ་མ་བྱུང་་ཞེས་པད་དབྱངས་ལ་ལྟ་ཙམ་མ་བྱས་པར་ཚལ་སྣ་ཁ་རེ་ནས་ཁ་གང་རེ་ཟ་བཞིན‘‘ལག་རྩལ་ཡར་ཐོན་ཧ་ཅང་ཆེན་པོ་བྱུང་འདུག་’ ཅེས་བསྔགས་བརྗོད་བྱས། འོན་ཀྱང་པད་དབྱངས་ཅི་ཡང་མི་སྨྲ་བར་280

ཉལ་ཁྲིའི་ཟུར་དུ་བསྡད་ཡོད་པས་ད་གཟོད་ཟླ་སྒྲོན་གྱིས་མོའི་བཞིན་ལ་ལྟ་བཞིན‘‘ག་རེ་བྱས་སོང་ངམམི་ཞེས་དྲིས། པད་དབྱངས་ཀྱི་འདྲེན་བྱེད་གཉིས་ལས་མཆི་མའི་མུ་ཏིག་གི་ཐག་པ་ཆད་འགོ་ཚུགས་པ་དང་སྐད་ཆ་ཅི་ཡང་མ་བཤད་པར་མགོ་བོ་ཉལ་ཆས་ལ་བཙུགས་ཏེ་ངུས་། ཟླ་སྒྲོན་གྱིས་ལག་ནང་གི་ཁོའེ་ཙེ་ཕར་བཞག་ནས་མོའི་ཁྲིས་སུ་བཅར་ཏེ‘‘ག་རེ། ཁོང་གིས་བརྙས་བཅོས་བཤད་ཨེ་བྱུང’’ པད་དབྱངས་ཀྱིས་ངུ་གིན་དུ་གནས་ཚུལ་གྱི་མགོ་མཇུག་ཚང་མ་བཤད།ཟླ་སྒྲོན་གད་མོ་ཆེན་པོ་ཤོར་ནས‘‘ངའི་སེམས་ལ་གནས་ཚུལ་ཆེན་པོ་ག་རེ་ལྷགས་པ་ཡིན་ནམ་བསམ་བྱུང་། དེ་ནི་གནས་ཚུལ་ཡག་པོ་ཞིག་རེད། ད་ཐེངས་ཀྱི་གནས་ཚུལ་དེ་ནི་བསྟན་འཛིན་ལགས་ཁྱེད་རང་ལ་ཁ་ཞེ་གཉིས་མེད་ཀྱིས་བརྩེ་པོ་ཡོད་པའི་རྟགས་རེད། བློ་བདེ་པོ་གྱིས། ཉིན་གཅིག་ཀྱང་མི་འགོར་བར་ཁོང་ཏན་ཏན་འཚོལ་བར་ཡོང་གི་རེད། འོན་ཀྱང་ཕངས་པ་ཞིག་ལ་ང་ལ་ད་བར་སྐྱེས་པ་འདི་འདྲ་ཞིག་མ་ཐུག་པ་ག་རེ་ཡིན་ནམ། ཧུ། དེ་ཚོ་བཤད་ནས་ཅི་བྱེད།དེ་ལས་སྔོན་ལ་ཁ་ལག་ཟ་བར་ཤོག་་ ཅེས་མོའི་ལག་ནས་བཟུང་སྟེ་ཅོག་ཙེའི་མདུན་དུ་འཐེན་ནས་ཨུ་ཚུགས་ཀྱིས་ཁ་ལག་ཟ་རུ་བཅུག་པ་དང་སྦི་རག་ཀྱང་ཞབས་བཏགས་རྒྱག་རེས་བྱས་ཏེ་རེ་ཞིག་སོང་མཚམས་གྲོགས་མོ་གཉིས་རགས་ཙམ་བཟི་ནས་ཆང་གཞས་གཏོང་བཞིན་མཆིས།—༢—ཉིན་ཤས་འདས་ནའང་བསྟན་འཛིན་གྱིས་པད་དབྱངས་ལ་ཁ་པར་ཙམ་ཡང་རྒྱག་མཁན་མེད་པས་པད་དབྱངས་སེམས་འཚབ་ནས་སླར་ཡང་ཁོ་སྐད་གཏོང་བར་འདོད། འོན་ཀྱང་དེ་ལྟར་བྱས་ན་ཁོ་ལ་མགོ་བཏགས་ཞུས་པ་དང་281

འདྲ་བས་རང་ཉིད་སློབ་ཆེན་དུ་འགྲོ་རྒྱུའི་བསམ་འདུན་དེ་འགོག་སྲིད་པས་འབྲེལ་བ་བྱེད་མ་ཕོད། དུས་ཀྱི་འགྲོས་དང་བསྟུན་ནས་མོའི་སེམས་ནང་བསམ་རྒྱུ་བསྟན་འཛིན་ལས་མེད་པ་དང་། དྲན་རྒྱུ་ཡང་ཁོ་ལས་མེད་པས་ལས་ཤག་གི་ཁ་པར་ཐིར་སྒྲ་སྒྲོག་སྐབས་ལམ་སེང་བླངས་ཏེ་ཁོའི་ཡིན་པའི་རེ་བ་ཆེན་པོ་བཅང་ཡང་ཁ་པར་འབྱོར་ཐེངས་རེ་རེས་མོ་ཡིད་ཐང་རེ་ཆད་དུ་བཅུགསྔར་བཞིན་ཁོའི་སྐད་ཀྱི་བྲག་ཆ་ཙམ་ཐོས་རྒྱུ་མེད་ལ་ལུས་ཀྱི་གྲིབ་མ་ཙམ་མཐོང་རྒྱུ་མེད་པས་མོའི་སེམས་ལ་དོགས་འཆར་སྣ་ཚོགས་སྐྱེས་པ་དང་སྨྲ་བ་ཉུང་ལ་འགུལ་རྒྱུ་མེད་པ་བྱིའུ་ཆུང་ལ་རྡོ་ཕོག་ལྟར་ཆགས་ནས་ལས་ཀའི་ཐོག་ཏུའང་སེམས་མི་གནས་པར་གྱུར། ‘‘ཨེམ་རྗེ་ལགས། དེ་རིང་སྨན་བརྗེས་པ་རེད་དམརིམིནད་པའི་སྐད་ཆ་དེ་གོ་བ་དང་དྲན་པ་ནང་དུ་ཁུག་ནས་ལྟ་སྐབས་ཉལ་ཁྲི་གསུམ་པ་དང་བཞི་པའི་སྨན་སྤྲོད་སྟངས་ནོར་བ་ཤེས་པས་འཚབ་འཚུབ་ངང‘‘དགོངས་པ་མ་ཚོམ’’ ཞེས་དངངས་སྐྲག་གིས་རྣ་རྩེ་ཡང་དམར་པོར་གྱུར།དཔོན་ཕེབས་ཉེས་དང་གཡོག་སྡོད་ཉེས་ཀྱི་དཔེ་ལྟར་དེ་དུས་ཏག་ཏག་སྨན་གཡོག་གི་འགོ་འཛིན་ནད་ཁང་དུ་ལྟ་སྐོར་ལ་ཡོང་བ་དང་འཁེལ་བས་ནད་པའི་མདུན་དུ་མོ་ལ་སྐྱོན་བརྗོད་ཕོག་པ་མ་ཟད་ཚོགས་འདུའི་ཐོག་མིང་འདོན་སྐྱོན་བརྗོད་བྱས།མཚན་མོའི་ལས་རེས་བྱས་ནས་ཞོགས་པའི་ལས་རེས་རྩིས་སྤྲད་རྗེས་ཉལ་ཁང་ནང་ལོག་ནས་གཉིད་ཉལ་རྩིས་བྱས་ཀྱང་སྔ་རྗེས་ཀྱི་གནས་ཚུལ་དེ་དག་མོའི་ཀླད་པའི་ནང་དྲ་བ་འཛིང་ནས་མགོ་བོ་གས་གྲབས་ཡོད་པ་ལྟར་གྱུར་ནས་གཉིད་ཛི་མ་གང་མ་ཁུག མོ་ཡར་ལངས་ནས་ངོ་གདོང་ཨ་ཅོར་རློན་པས་འཕུར་ཙམ་282

བྱས་ཏེ་ཨ་མའི་སར་ལོགཨ་མས་བཞིན་རས་སྐྱ་བོར་གྱུར་པའི་བུ་མོ་མཐོང་བ་དང་ཧ་ལས་ནས‘‘ཨ་ཙི། པད་དབྱངས། ཁྱོད་མི་བདེ་བ་འདུག་གམ’’ཞེས་མོའི་ངོ་གདོང་ལ་ཞིབ་པར་བལྟས་པས་པད་དབྱངས་ཀྱིས‘‘ཨ་མ་ལགས་ནི་དེ་འདྲ་མ་གཟིགས་དང་།ང་མདང་ནུབ་ལས་རེས་འཁེལ་ནས་གཉིད་མེད་པས་ཡིན་གྱི་རེདམི’ཅེས་གཡོལ་ཐབས་བྱས། ཨ་མས་བྲེལ་འཚུབ་ངང་མོ་ལ་ཇ་བླུགས། དཀར་གཡོལ་ནང་རྩམ་པ་དང་མར་ཕྱུར་འདེབས་བཞིན‘‘བྱས་ན་ཇ་འདུར་ཚ་པོ་ཞིག་བལྡགས་ནས་གཉིད་ཉོལ་ཤོག དེ་རིང་ངལ་གསོ་ཡིན་ན་ང་བུ་མོ་རང་ལ་སྐད་ཆ་ཅིག་ཤོད་དགོས་ཡོདམི’ཅེས་སྨྲས། པད་དབྱངས་ཞོགས་ཟས་ཟ་འདོད་མ་བྱུང་ཡང་ཨ་མས་ཆུང་དུས་ལྟར་འཁྲིས་སུ་སྲུང་ནས་བསྡད། ཇི་ལྟར་ནའང་དང་ག་གཏན་ནས་མེད་པས་ཇ་འདུར་དཀར་ཡོལ་ནང་ཨ་ལོག་རྒྱག་གིན་བསྡད། ཞོགས་ཟས་གྲུབ་རྗེ་ས་ཨ་སྣུ།ས་ལམ་སེང་པད་དབྱངས་ཁང་པ་སྦུག་ཏུ་ཉལ་བར་འགྲོ་དགོས་ཞེས་ཉལ་ས་བཟོ་རུ་ཕྱིན། པད་དབྱངས་ཨ་མའི་རྗེས་ལ་འགྲོ་གིན‘‘སྤོ་མ་ལགས།ང་ད་ལྟ་ཉལ་འདོད་མི་འདུག དེ་ལས་གྱོན་པ་བཀྲུ་རྒྱུ་འདྲ་མེད་དམ’’ཞེས་དྲིས།ཨ་མས‘‘ཨ་མ་མི་གཅིག་གི་གྱོན་པ་སོ་སོས་བཀྲུ་མི་ཐུབ་པ་མི་འདུག’’ཅེས་བཤད།མ་སྨད་གཉིས་མཉམ་དུ་ཁྲོམ་གཟིགས་སྒང་ནས་ཚལ་ཕྲན་ཙམ་ཉོས་པ་དང་སྦྲགས་བར་སྐོར་ལ་སྐོར་བ་ཞིག་རྒྱག་ཞོར་ཉེ་དུས་ཀྱི་འཚོ་བ་དང་ལས་ཀའི་སྐོར་གླེང་མོལ་བྱེད་བཞིན་ཡུད་ཙམ་སོང་རྗེས་ཨ་མས‘‘ངས་པད་དབྱངས་རང་ལ་སྐད་ཆ་ཞིག་འདྲི་རྒྱུ་ཡོད། ཁྱོད་རང་དང་བུ་བསྟན་འཛིན་གྱི་འབྲེལ་བ་དེ་ཡང་སྙིང་ཇི་འདྲ་བྱ་རྩིས་ཡོད་དམ། བསྟན་འཛིན་གྱི་ཕ་མ་ཡོང་ནས་སློང་ཆང་ཡང་283

བཏང་བྱུང་། འོན་ཀྱང་ཁྱོད་ཀྱིས་ང་ལ་གསལ་པོ་མ་བཤད་པས་ངས་ཐག་བཅད་མེད། གལ་ཏེ་བུ་མོ་རང་གི་བློ་ལ་ཡོད་ན་ཁོང་ཚོ་མི་རྒྱུད་ཡག་པོ་རེད།ངའི་སེམས་ལའང་བུ་མོ་རང་ཆུང་དུས་སློབ་གྲྭར་ཕྱིན་ཚར་བ་དང་ད་ཆ་ཁྱིམ་སོ་ཟིན་པའི་དུས་ལ་སླེབས་པས་མུ་མཐུད་སློབ་གྲྭར་སོང་ན་ཆོ་ཨེ་ཡོད་སྙམ་གྱིན་འདུག’’ཅེས་ཁ་ཏ་བྱས། པད་དབྱངས་ཀྱིས་དེར་ཡིན་མིན་གྱིན་ལན་ཅི་ཡང་མ་བཏབ་ཀྱང་སེམས་ནང་ཨ་མས་ཀྱང་དེ་ལྟར་བསམ་གྱིན་ཡོད་པ་རེད་སྙམ། ་ཉིན་གུང་ལྟོ་ཆས་གྲུབ་རྗེས་པད་དབྱངས་རིག་པ་ལྷག་པར་ཉོབ་པས་ཁང་པ་སྦུག་མ་དེའི་ནང་གཉིད་དུ་ཡུར།མཆོ་སྟོད་ངང་པ་སེར་པོ།—༡—ནམ་མཁའ་གཡའ་དག་ལ་སྤྲིན་དཀར་ཕང་ཕུང་ལང་མ་ལིང་དུ་གཡོ་བའི་ཞོགས་པ་ཞིག་མོས་བོད་ཆས་གསར་རྐྱང་ཞིག་གྱོན་ཏེ་གྲུང་ཤ་དོད་པོས་སྲང་ལམ་མང་པོ་ཞིག་བརྒྱུད་རྗེས་ཐང་སྡེར་ཡངས་པོ་ཞིག་ཏུ་སླེབས་པ་དང་། ཐང་སྡེར་ནུབ་ངོས་ཀྱི་ཁང་བརྩེགས་མཐོན་པོ་ཞིག་གི་གྱང་ལྡེབས་སུ་མིང་ཐོ་བཀོད་པའི་ཤོག་བུ་དམར་པོ་ཆེན་པོ་ཞིག་སྦྱར་ནས་ཡོད་པ་དེའི་འཁྲིས་སུ་གྲོག་ཚང་རྡོལ་བ་ལྟ་བུའི་མི་ཚོགས་འཚང་ཁ་བརྒྱབ་སྟེ་ཅི་ཞིག་ལ་ལྟ་བཞིན་ཡོད་པས་མོས་ཀྱང་རྐང་པའི་རྟིང་ཀ་བཀྱག་སྟེ་ཨུ་ཚུགས་ཀྱིས་ག་རེ་ཡོད་མིན་ཨེ་མཐོང་བལྟས།འོན་ཀྱང་མོ་རང་གཟུགས་སྟོབས་ཆུང་དྲགས་ཞིང་འཚང་ཁའི་དཀྱིལ་དུ་གཏན་ནས་མི་ཐར་བས་དངངས་སྐྲག་ཆེན་པོ་ལངས། མཚམས་དེར་མི་ཚོགས་ཁྲོད་284

ནས་ཕྱུ་པ་དཀར་པོ་གྱོན་པའི་ཕོ་གསར་ཞིག་གིས་མོ་ཟུར་དུ་འཐེན་ཏེ‘‘པད་དབྱངས། བཀྲ་ཤིས་བདེ་ལེགསམི’ཞེས་མོའི་ལག་ཏུ་གཟེངས་བསྟོད་ལག་ཁྱེར་འདྲ་བའི་དངོས་པོ་ཞིག་སྤྲད། མོས་ཁ་ཕྱེ་ནས་ལྟ་སྐབས་དེ་ནི་སློབ་བསྡུའི་བརྡ་ཐོ་ཞིག་ཡིན་པ་དང་ད་གཟོད་རང་ཉིད་དེ་གར་སློབ་བསྡུའི་བརྡ་ཐོ་སྒུག་པར་ཡོང་བ་དྲན། མགོ་བོ་ཡར་བཏེགས་ཏེ་ལྟ་སྐབས་མི་དེ་གར་སོང་ཆ་མེད་དུ་གྱུར་པ་དང་འཁྲིས་ཀྱི་འཚང་ཁ་རྒྱག་མཁན་མི་ཚོགས་ཀྱང་མི་འདུག མོས་མི་དེ་བཙལནས་ཐུགས་རྗེ་ཆེ་ཞུ་དགོས་སྙམ་པ་དང་དམིགས་ཡུལ་མེད་པར་ཁ་ཤར་ཕྱོགས་སུ་གཏད་དེ་རྒྱུགས། གློ་བུར་དུ་མོ་རི་མགོ་མཐོན་པོ་ཞིག་གི་སྟེང་ལ་སླེབས་ཡོད་པས་ཁ་གནམ་ལ་གཏད་དེ‘‘དཀོན་མཆོག་གིས་གཟིགས་ནས་ངའི་བསམདོན་འགྲུབ་སོངམིམིཞེས་དགའ་མཆོངས་བརྒྱབ། ་‘དཀོན་ མཆོག་་གིས་་་་་་གཟིགས་ ནས་་་་་་་གཟིགས་ནས ’’མོའི་སྐད་ཀྱི་བྲག་ཆ་ཞིག་མཐོ་ས་ནས་དམའ་སར་ཁྱབ་པ་དང་ཇེ་རིང་ནས་ཇེ་རིང་དུ་སོང་སྟེ་མཐར་ཅི་ཡང་ཐོས་རྒྱུ་མེད་པར་གྱུར། གློ་བུར་དུ་རླུང་འཚུབ་ཞིག་ལངས་ཏེ་མོའི་ལག་ནང་གི་ཤོག་བྱང་དེ་ལྷགས་པ་ནག་པོ་ཞིག་གིས་ཧབ་འཕྲོག་བྱས་པ་ལྟར་ལག་པ་ནས་ཤོར་བ་དང་རྡུལ་རླུང་གི་ཁྲོད་དུ་འདྲེས་ནས་འཕུར་བཞིན་ཡོད་པས་མོས་ནུས་ཤུགས་གང་ཡོད་ཀྱིས་དེད་པའི་ཚེ་མོ་ཡང་དལ་བུ་དལ་བུས་ས་ནས་འཕགས་པ་དང་རེ་ཞིག་འཕུར་རྗེས་འཕུར་རྩལ་རྫོགས་ནས་གཅོང་རོང་ཞིག་ཏུ་ལྷུངས། མོ་དངངས་སྐྲག་གིས་རབ་ཏུ་མནར་ནས་དུས་ནམ་ཞིག་ས་སྟེང་དུ་ལྷུང་གི་རེད་དམ་སྙམ་པ་དང་ས་སྟེང་དུ་ལྷུང་ཚེ་ཤ་འཐོར་རུས་འཐོར་འགྲོ་ངེས་རེད་སྙམ་པའི་སྐབས་བསྟན་འཛིན་ལ་གཤོག་པ་ཡོད་པ་ལྟར་མོའི་མདུན་དུ་285

འཕུར་ཡོང་བཞིན‘‘ང་ཡོང་གི་ཡོད་མིཅེས་པའི་སྐད་སྒྲ་མ་རྫོགས་གོང་མོ་རང་དལ་བུར་ཁོའི་པང་དུ་ལྷུངས། ད་ལྟའི་དངངས་སྐྲག་ཞོགས་པའི་ན་བུན་ལ་ཉི་མ་ཕོག་པ་བཞིན་གར་སོང་ཆ་མེད་དུ་གྱུར་པ་དང་མོ་བདེ་བས་རབ་ཏུ་མྱོས་ཏེ་འདྲེན་བྱེད་ཀྱང་བཙུམ། རེ་ཞིག་སོང་མཚམས་སླར་ཡང་མིག་གདང་སྐབས་བསྟན་འཛིན་གར་སོང་མེད་པར་སོ་སོ་སྔར་བཞིན་མཁའ་དབྱིངས་ནས་གངས་ཀྱི་འདབ་མ་བཞིན་ས་ངོས་སུ་དལ་བུས་ལྷུང་བཞིན་ཡོད་པས། སྐད་གཅིག་ཙམ་གྱི་ཡུན་ཐུང་ནང་མོའི་སྣང་ངོར་དེ་ནི་རྨི་ལམ་འདྲ་ལ་མངོན་སུམ་ཡང་ཡིན་པའི་རྣམ་རྟོག་སྐྱེས་པ་དང་དངངས་སྐྲག་ལངས་ནས་གཉིད་ལས་སད། ལུས་ཡོངས་རྔུལ་ཆུས་བརླན་པ་དང་ལག་པས་ཉལ་ཆས་དམ་དུ་བཟུང་ནས་བསྡད་ཡོད་པ་རྟོགས། ད་ལྟའི་གནས་ཚུལ་དེ་རྨི་ལམ་མམ་ཡང་ན་མངོན་སུམ་ཅི་ཡིན་དྲན་པ་ནང་དུ་བཀུག་ནས་དྲན་གསོ་བྱེད་པའི་སྐབས‘‘ཐག་ཐག’’ཅེས་སྒོ་བརྡུངས་པའི་སྒྲ་ཞིག་ཐོས་པ་དང་ཨ་མས་སྒོ་ཕྱེ་ནས་ཅི་ཞིག་བཤད་པས་མོའི་བསམ་པར་ཨ་མའི་ངོ་ཤེས་ཤིག་ཡིན་གྱི་རེད་སྙམ། འདས་མ་ཐག་པའི་རྨི་ལམ་དེ་ནི་ཇི་འདྲའི་གསལ་ལ་རེག་ཚོར་ཡང་ཡོད་པ་མངོན་སུམ་འཁྲུལ་མེད་དུ་སྣང་བས་མོའི་དངངས་སྐྲག་ད་དུང་ཡང་མ་འཇགས་པར་མུ་མཐུད་མི་ལམ་ལ་ཕྱིར་དྲན་བྱེད་སྐབས་རྣ་ལམ་དུ་རྒྱུས་མངའ་ཆེ་བའི་སྐད་སྒྲ་དེ་ཐོས། པད་དབྱངས་དགའ་ཡང་དགའ་ལ་ཁོང་ཁྲོ་ཡང་ཟ་ནས་ཡོད་རྔ།འི་སྐབས་དེར་ཁང་པའི་སྒོ་དལ་བུས་ཕྱེ་ནས་བསྟན་འཛིན་འཛུལ་ཡོང་། མོའི་ལུས་སེམས་དགའ་བདེའི་སྤུ་ལོང་གཡོས་ཀྱང་ཕ་མ་དང་ཡུན་རིང་བྲལ་བའི་ཕྲུ་གུ་ཕ་མར་ཕྲད་སྐབས་རེ་ཞིག་ངོ་མ་ཤེས་བལྟས་ནས་ཡུས་ཤོད་པ་བཞིན། མོས་ཀྱང་ཁོ་ལ་ལྟ་ཙམ་ཡང་མ་བྱས་པར་286 ་

འདྲེན་བྱེད་བཙུམ་ནས་འགུལ་ཙམ་ཡང་མ་བྱས།ཁོས་ཅི་ཡང་མི་བཤད་པར་མོའི་འགྲམ་ཤ་མཉེན་པོ་དེར་སོ་སོའི་གདོང་སྦྱར་ཙམ་བྱས་པ་དང་ལག་པས་མོའི་གཟེངས་མཐོ་ལ་འདྲོང་བའི་སྣོམ་བྱེད་སྟེང་ནས་བཞུར་བཞིན་པའི་མིག་ཆུ་རིང་པོ་དེ་ཕྱིས། དེ་ལྟར་བྱས་ཀྱང་མོས་ཁ་ཡ་མི་བྱེད་པས་ཁོས་ཉལ་ཆས་བཤུས་ཏེ་མོ་པང་དུ་བཏབ་པ་དང་མོའི་གདོང་ལ་འོ་ཚ་པོ་སྦྱར། སྐབས་དེར་མོའི་བྲང་ཁའི་འོ་འཛིན་ཟུང་མགར་བའི་སྦུད་པ་ལྟར་འཕར་ལྡིང་བྱེད་པ་དང་གློ་བུར་དུ་ཁོ་ལ་དམ་དུ་འཁྱུད་པའི་ཚུལ་དེ་ནི་འཇིགས་པ་ལས་ཐར་བའི་བུ་ཆུང་མ་ཡི་པང་དུ་ལོག་པ་དང་གཉིས་སུ་མ་མཆིས།ཁོས་མོའི་རྣ་ལམ་དུ‘‘པད་དབྱངས་ལགས། ངས་ཁྱེད་རང་ཐར་པར་གཏོང་གི་མིན་ཞེས་ལབ་མྱོང་། གཟིགས་དང’’ཞེས་པད་དབྱངས་ཉལ་ཁྲིའི་སྟེང་དུ་བཞག་པ་དང་ཀོ་བའི་ཁུག་མའི་ནང་ནས་ལག་འཁྱེར་དམར་པོ་གཉིས་བཏོན་ཏེ་མོའི་ལག་ཏུ་སྤྲད། མོས་དེར་སྣང་འཇོག་མེད་པར་ཆུ་རིས་ཤིག་ཤིག་གི་འདྲེན་བྱེད་གཉིས་ཁོའི་གདོང་ལ་ཅེར་ནས་བལྟས། བསྟན་འཛིན་གྱིས‘‘ཁྱེད་རང་གི་འདྲེན་བྱེད་ཀྱི་མེ་དབལ་གྱིས་ང་བསྲེག་གྲབས་བྱེད་ཀྱིན་འདུག དེ་ལས་སྔོན་ལ་འདི་ལ་གཟིགས་དང’’ཞེས་ངོ་གདོང་ནས་རྒྱལ་ཁ་ཐོབ་པའི་དཔའ་ཉམས་མངོན་ཡོང་། དེ་ནི་གཉེན་སྒྲིག་ལག་འཁྱེར་ཡིན་ཞིང་། དེའི་ཐོག་ཁོ་གཉིས་ཀྱི་འདྲ་པར་སྦྱར་བ་དང་མིང་བཀོད་ནས་ལྕགས་ཐེའུ་ཡང་བརྒྱབ་ཡོད་པས་མོ་ཧང་སངས་ཏེ‘‘འདི་འདི། ངས་མོས་མཐུན་ག་དུས་བྱས་པ་རེད་དམ།ངས་མ་ཤེས་པ་ག་རེ་ཡིན་ནམ’’ཞེས་དངངས་སྐྲག་ཆེན་པོ་ལངས།ཁོ་ལ་གྲོགས་པོ་མང་པོ་ཡོད་པས་སྨན་ཁང་གི་ལུས་དཔྱད་སྤ་སེ་དང་287

དམངས་སྲིད་ལས་ཁུངས་ཀྱི་གཉེན་སྒྲིག་ལག་ཁྱེར་གྱི་ཐེལ་ཙེ་ཚང་མ་གྲོགས་པོ་ཚོ་བརྒྱུད་ནས་འགྲོ་ལུགས་གཉེར། ཁོའི་སེམས་ལ་གལ་ཏེ་གཉེན་སྒྲིག་གི་ལག་ཁྱེར་བླངས་གྲུབ་ན་པད་དབྱངས་ཀྱིས་ཨུ་ཚུགས་མཐའ་སྐྱེལ་བྱེད་མི་སྲིད་ལ་བྱེད་ཕོད་ཀྱི་མ་རེད་སྙམ་མོད། མོའི་ཚུར་སྣང་ལན་ཆ་ལྷག་ཏུ་དྲགས་པས་རང་གི་རྨོངས་ཚོད་ཀྱི་བྱེད་སྟངས་ལ་འགྱོད་པ་ཅུང་སྐྱེས་པ་དང་། གནས་ཚུལ་བསམ་འདུན་ལས་ལྡོག་ནས་དགེ་མཚན་མེད་པའི་ཕྱོགས་སུ་འགྲོ་དོགས་ཀྱི་སེམས་ཁྲལ་ལངས།‘‘ངའི་སེམས་ལ་ཁྱེད་རང་མི་སྤྲོ་བ་འདི་འདྲ་ཡོང་གི་རེད་བསམ་མ་བྱུང་། གལ་སྲིད་ཁྱེད་རང་མོས་མཐུན་རྩ་བ་ནས་མེད་ན་ཨ་ནེེས་བཙུགས་པའི་ཟམ་པར་ཨ་རྣ་སོ་སོ་ཐར་བ་བྱ་རྒྱུ་རེད། ལག་ཁྱེར་ཤོག་འཛར་ཙམ་ཡིན་པས་དོན་ངོ་མའི་གནས་ཚུལ་གསལ་བཤད་གང་ཡང་ཐུབ་ཀྱི་མ་རེད། ངས་ཕྱིར་སློག་ཆོག་’ཅེས་བཤད། པད་དབྱངས་ཀྱིས‘‘ཁྱེད་རང་བླངས་ཆོག་ཆོག་དང་སློག་ཆོག་ཆོགབསམ་བློ་སྔོན་ནས་མ་བཏང་བར་ཅི་བྱེད། ཁྱེད་རང་རང་ཤེད་ཆེ་ཐག་ཆོད་ནས་ང་ལ་བསམ་བློ་གཏོང་བའི་དུས་ཚོད་ཀྱང་སྤྲོད་ཀྱིན་མི་འདུག་་ཅེས་ཁོའི་སྒལ་པར་ཁུ་མཚུར་ཡང་པོར་གཞུ་བཞིན་གཅེས་སུ་འོས་པའི་སྤོར་གཅུས་ཀྱི་རྣམ་འགྱུར་ཞིག་བསྟན།མཚམས་དེར་བསྟན་འཛིན་གྱིས་ཀྱང་རང་གི་སླ་ཡོས་ཚ་བའི་ཕྲུ་གུ་ཞིག་གི་ངོ་བསུ་བ་བཞིན་མོ་སླར་ཡང་པང་དུ་བླངས་ནས་བཞིན་རས་ཐོག་གི་དབང་པོ་གང་ཡོད་ལ་འོ་བྱས། པད་དབྱངས་ཀྱིས‘‘ལྐུགས་པ་ཨུ་ཚུགས་ཚ་བའི་ཁྱེད་རང་དང་མཉམ་དུ་གཉེན་སྒྲིག་བྱ་རྒྱུ་བྱུང་བ་དེ་ཡང་ངའི་བདེ་བ་ཞིག་དང་བསྐོས་སྐལ་ཞིག་ཡིན་པ་རེད་་ཅེས་མོས་མཐུན་ཡོད་པའི་རྣམ་འགྱུར་བསྟན།288

བཀྲ་ཤིས་པའི་གནས་ཚུལ་དེ་ཕྱོགས་གཉིས་ཀྱི་ཕ་མར་ལམ་སེང་བཤད་པས་ཚང་མ་ད་གཟོད་བློ་བདེ་པོ་བྱུང་། གཉེན་སྒྲིག་རྟེན་འབྲེལ་དེ་ནང་ཁུལ་དུ་རགས་ཙམ་བྱས་རྗེས་ཨ་གསར་ཟླ་བ་ཇིདེ།་རྒྱ་ནག་ཏུ་ཡུལ་སྐོར་སྤྲོ་འཆམ་ལ་འགྲོ་རྒྱུ་གཏན་འཁེལ་བས། སོམ་ཉི་དངཕངས་སེམས་ཀྱིས་ལངས་ལོང་དུ་གཡོ་བའི་པད་དབྱངས་ཀྱི་སེམས་པའང་ལང་ལོང་དུ་འཁོལ་བཞིན་པའི་ཇ་ལ་ཆུ་གྲང་མོ་བླུགས་པ་བཞིན་ད་གཟོད་ཞི་འཇམ་དང་ལྷིང་འཇགས་སུ་གྱུར། ཁོ་གཉིས་ཁྱིམ་ནས་རྡོག་ཐོན་བྱེད་པའི་ཞོགས་པ་ཟླ་སྒྲོན་ཡང་སྐྱེལ་མར་ཐོན་ཞིང་། མོས་པད་དབྱངས་ཟུར་ཞིག་ཏུ་སྐད་བཏང་ནས་གསོ་རིག་སློབ་གྲྭ་ཆེན་མོ་ཞིག་གིས་བསྡུས་པའི་སློབ་ཚུད་བརྡ་ཐོ་དེ་སྤྲོད་བཞིན‘‘ཨ་ཅག རང་འདི་འདྲ་ཟེར་འགྲོ་མཁན་ཡིན་ནམ། དེ་ནི་རང་གིས་ཡུན་རིང་རེ་སྒུག་དང་འབད་བརྩོན་བྱས་པའི་འབྲས་བུ་མ་རེད་དམ’’ཞེས་སོམ་ཉིའི་མིག་གིས་གྲོགས་མོ་ལ་ལྟ་བཞིན་སྨྲས། པད་དབྱངས་ཀྱིས་བརྡ་ཐོ་དེ་ལག་ཏུ་བླངས་ནས་བྲང་ཁར་སྦྱར་ཙམ་བྱས་པ་དང་ཀོ་བའི་ཁུག་མའི་ནང་བླུགས་པ་དང་ཟླ་སྒྲོན་ལ་དམ་པོར་འཐམས་པ་ལས་སྨྲ་བ་ཚིག་གཅིག་ཀྱང་མ་བཤད། ‘‘པད་དབྱངས་ལགས་གྲ་སྒྲིག་ཚར་སོང་ངམ མོ་ཊ་འབྱོར་སོངམི་བསྟན་འཛིན་གྱིས་སྐད་བརྒྱབ་ཡོང་གིན་ཡོད་པས་པད་དབྱངས་ཀྱིས‘‘ཚར་སོང་ཚར་སོང་’ཞེས་བློ་ཐག་ཆོད་པོས་ལན་བཏབ། སྐབས་དེའི་པད་དབྱངས་ཀྱི་བྱེད་སྟངས་ལས་མོའི་སེམས་ནང་གི་འགལ་ཟླ་དྲག་པོ་དེ་ཟླ་སྒྲོན་ལའང་ཚོར་བ་ཤུགས་ཆེན་བྱུང་བ་དང‘‘ཚར་སོང་ཚར་སོངམི’ཞེས་པའི་སྐད་ཆ་དེ་གྲསྒྲིག་ཚར་སོང་ཞེས་བརྗོད་པ་མིན་པར་དོན་དག་གཞན་ཞིག་ལ་བརྗོད་ཀྱིན་ཡོད་པའི་སྣང་བ་བྱུང་ནའང་ཅི་ཡང་སྨྲ་མ་ཤེས།289

ད་༢ད་མི་ལམ་ཞིག་དང་འདྲ་བར་དགུང་སྔོན་དབྱིངས་ནས་ནམ་འཕང་བཅད་དེ་ཁྲེན་ཏུའུ་རུ་འབྱོར་བ་དང་དེ་རྗེས་སླར་ཡང་ཆུ་ཐོག་དང་སྐམ་ཐོག་ནས་ལེ་དབར་མང་པོ་ཞིག་བརྒྱུད་རྗེས་གྲགས་ཆེ་ལ་རེ་སྨོན་བྱེད་མྱོང་བའི་རྒྱ་ནག་གི་ལྷོ་ཕྱོགས་སུ་འབྱོར་ནས་མིག་གིས་ཡུལ་ལྗོངས་གསར་པའི་ལྟད་མོ་མི་ཉུང་བ་ཞིག་མཐོང་བ་དང་རྣ་བར་བསྟན་འཛིན་གྱི་སྙན་པའི་སྙིང་གཏམ་མང་པོ་ཞིག་གོ་ཡང་མོའི་ལག་ཏུ་བརྡ་ཐོ་འབྱོར་བའི་ཉིན་ནས་བཟུང་ལྷིང་འཇགས་སེམས་ཀྱི་མཚོ་མོར་སླར་ཡང་དྲག་པོའི་རླུང་གིས་སྐུལ་ནས་ཉིན་ཤས་གོང་གི་སྤྲོ་སྣང་དེ་འདྲ་མེད་པར་དབུགས་རིང་ཡང་ཡང་ཤོར། འོན་ཀྱང་བསྟན་འཛིན་གྱིས་མོའི་རེ་བ་དེ་གཏན་ནས་སྐོང་མི་སྲིད་པས་ཁོ་ལ་བརྡ་ཐོ་འབྱོར་བའི་སྐོར་ཙམ་ཡང་མ་བཤད། དེ་བས་བརྡ་ཐོ་དེ་གཟུགས་དང་གྲིབ་མ་བཞིན་རང་ལུས་དང་འབྲལ་མེད་འཁྱེར། སྐབས་རེ་ཁོ་མེད་པའི་དུས་ཚོད་ཕྲན་བུ་རེ་བྱུང་ན་ཁྱོ་བོའི་ལྐོག་ཏུ་ཟུར་བརྟེན་སྙིང་སྡུག་གི་འདྲ་པར་ལ་ལྟ་བ་བཞིན་ཡང་ནས་ཡང་དུ་བལྟས་ནས་སེམས་ཀྱི་སྟོང་ཆ་གསབ་ཐབས་བྱས།དགོང་མོ་ཞིག་ཁོ་གཉིས་ཉལ་ཁར་པད་དབྱངས་ཀྱིས་ལག་ཁྱེར་ཁུག་མའི་ནང་ལས་ཅི་ཞིག་འདོན་རྩིས་བྱེད་སྐབས་སློབ་ཚུད་བརྡ་ཐོ་དེ་ས་སྟེང་དུ་ཟགབསྟན་འཛིན་གྱིས་སྣང་བ་དེ་ཙམ་མེད་པའི་སྒོ་ནས‘‘ག་རེ་རེད་དམ’’ཞེས་སྒྲུག་རྩིས་བྱེད་སྐབས་པད་དབྱངས་ཀྱིས་གསང་བ་གལ་ཆེན་ཞིག་མིས་ཤེས་པར་དོགས་པ་བཞིན་མགྱོགས་པོ་སྒྲུག་ནས་ཁུག་མའི་ནང་འཇུག་བཞིན‘‘སྤྱིར་བཏང་གི་གསལ་བཤད་དེབ་ཆུང་ཞིག་རེད་’ཅེས་སྣང་མེད་དུ་བཞག དོན་དངོས་ཐོག་290

མོའི་སློབ་ཚུད་བརྡ་ཐོ་དེ་བསྟན་འཛིན་གྱིས་སྔ་ས་ནས་མཐོང་ཟིན་ནའང་མ་ཤེས་པའི་ཁུལ་བྱས་ཏེ་བསྡད། བསྟན་འཛིན་གྱིས་ལག་གཉིས་ལྟག་ཁུང་དུ་སྣོལ་མར་བཞག་ནས་ཡུད་ཙམ་ཁུ་སིམ་མེར་བསྡད། རེ་ཞིག་སོང་རྗེས་ཁོས‘‘ཁྱེད་རང་གིས་ང་ལ་གསང་མི་དགོས། དེ་ངས་སྔ་ས་ནས་ཤེས་བྱུངརི’ པད་དབྱངས་ཀྱིས་དེར་ལན་ཅི་ཡང་མ་བཏབ་པར་བསྡད། ཁོས་མོའི་གདོང་ལ་བྱུག་བྱུག་བྱེད་ཀྱིན‘‘པད་དབྱངས་ལགས། བུད་མེད་ཅིག་གི་ངོས་ནས་བཤད་ན་རང་ལ་ཁྱོ་ག་ཡག་པོ་ཞིག་དང་ཁྱིམ་ཚང་བདེ་སྐྱིད་ལྡན་པ་ཞིག་བྱུང་ན་དེ་ཕལ་ཆེར་བྱ་གཞག་གང་འདྲ་ཞིག་ལས་ཀྱང་གལ་ཆེ། ངའི་སེམས་ལ་ག་དུས་ཡིན་ནའང་ང་བསྟན་འཛིན་གྱིསཁྱེད་རང་སྡུག་ཏུ་མི་འཇུག་པ་ཞིག་བྱས་ཨང་སྙམ་གྱི་ཡོད། ཡིན་ན་ཡང་ཁྱེད་རང་སློབ་གྲྭ་ཆེན་མོར་འགྲོ་རྒྱུར་ཞེན་ཆགས་འདི་འདྲ་ཡོད་པ་མཐོང་དུས་ངས་ནོར་པ་མིན་ནམ་སྙམ་སེམས་པ་སྐྱིད་པོ་གཏན་ནས་མི་འདུག ད་རེས་བཟའ་ཚང་གི་ཨ་གསར་ཟླ་བའི་ནང་མཉམ་དུ་ཡུལ་སྐོར་ལ་ཡོང་ནས་ཁྱེད་རང་གི་སེམས་ལྷོད་ལ་བབས་ཡོད་ཤག་བྱས་ཀྱང་བློ་ཕངས་པ་ཞིག་ལ་ངས་ཁྱེད་རང་ལ་བདེ་སྐྱིད་ཀྱིས་སྣང་བ་གང་ཡང་བྱུང་ཡོད་བཟོ་མི་འདུག་’ཅེས་བློ་ཕམ་ཆེན་པོ་བྱས། དེར་མོས་ལན་ཅི་ཡང་འདེབས་མ་ཤེས་པར་མགོ་བོ་སྨད་པ་དང་ཁུག་མ་ལ་ལག་རྩེད་རྩེ་བཞིན་མུ་མཐུད་ཁོའི་སྐད་ཆར་ཉན་ནས་བསྡད། བསྟན་འཛིན་གྱིས‘‘རྗེས་སུ་གོ་སྐབས་ཡོད་པས་ངས་ ་’ཞེས་སྐད་ཤུགས་ཀྱང་ཆེ་རུ་བཏང་ནས་ཤོད་རྩིས་བྱེད་སྐབས་མོས་ཁོའི་ཁ་བཀག་ནས‘‘བསྟན་འཛིན་ལགས། དེ་ཁྱེད་རང་གིས་ལན་པ་ག་ལ་ཡིན། ང་དངོས་གནས་འགྱོད་པ་གང་ཡང་མེད།ད་ནས་ངའི་བྱེད་སྟངས་ལ་སྒྱུར་བཅོས་བཏང་ཆོག ཁྱེད་རང་ལ་ཉེས་པ་གང་291

ཡང་མེད་པས་བློ་བདེ་པོ་གྱིས་དང་་ཞེས་ཁོ་ལ་སེམས་གསོ་ཀྱིན་དམ་དུ་འཁྱུད།སྐབས་དེར་གཉིས་ཀའི་སེམས་ལ་སོ་སོས་གཅིག་ཤོས་ལ་ཅི་ཞིག་ཆད་པའི་སྣང་བ་དུས་གཅིག་ཏུ་ཤར་བ་དང་ཁ་ནས་མ་སྨྲས་ཀྱང་གཉིས་ཀའི་སེམས་ནང་ཚོར་སྣང་བྱུང་།ན་སོ་གཞོན་པའི་ཁྱོ་ཤུག་གཉིས་སེམས་པའི་ནང་གི་སོམ་ཉིའི་མདུད་པ་གྲོལ་བས་སླར་ཡང་བདེ་སྐྱིད་ཀྱི་ཁོ་ལག་ཡངས་པོར་གྲོལ། ཁོ་གཉིས་ཧོང་ཧྲན་རི་བོའི་མགྲོན་བསུའི་སོམ་ཤིང་མདུན་དུ་དྲན་རྟེན་གྱི་འདྲ་པར་བརྒྱབ་པ་དང་།མི་འགྱུར་རྡོ་རྗེའི་བྲག་ལ་གཉིས་ཀའི་མིང་བརྐོས་ཏེ་ཚེ་འདིར་མཚོ་སྟོད་ངང་པ་སེར་པོའི་རྣམ་ཐར་བཟུང་ནས་ཟ་རྒྱུ་འདམ་ལས་མེད་ཀྱང་མཉམ་ཟ་མཉམ་འཐུང་བྱ་རྒྱུ་དང་ཚེ་ཕྱི་མར་ཡང་མཉམ་འཛོམས་ཡོང་བའི་སྨོན་ལམ་བཏབ།མི་གཉིས་ཀྱི་འཇིག་རྟེན་གྱི་འཚོ་བའི་ཨ་གསར་མ་ཡལ་གོང་པད་དབྱངས་ལ་གཟུགས་པོ་འཁོར། མོའི་འདོད་བློ་ལྟར་ན་ཕྲུ་གུ་འཁོར་རྒྱུ་སྔ་དྲགས་ནའང་བསྟན་འཛིན་གྱི་འདོད་ཐོག་ལ་རྟ་རྒྱུགས་པས། པད་དབྱངས་ལ་གཟུགས་པོ་འཁོར་བ་ཤེས་པ་ནས་བཟུང་ཁོས་ནང་ལས་ཚང་མ་འགན་གཙང་བླངས་ཏེ་མོ་ཆུ་ལ་མཛུབ་མོ་བཙུགས་ཙམ་བྱེད་དུ་མ་བཅུག་པར། ལས་ཁུངས་ཀྱི་ལས་ཀ་གྲོལ་རྗེས་ཚེ་དཔག་ལྷ་ཁང་ལ་སྐོར་བ་གསོག་པར་མ་སོང་ན་རྦད་དེ་བརྙན་འཕྲིན་བལྟས་ནས་སྡོད་དུ་འཇུག་གི་ཡོད་པས། པད་དབྱངས་ཀྱི་སེམས་ལ་སྔར་བྱུང་མྱོང་མེད་པའི་དྲོ་སྐྱིད་དང་བྱམས་སྐྱོང་གི་ཚོར་སྣང་དཔག་ཏུ་མེད་པ་ཐོབ་པ་དང་ད་གཟོད་རང་ཉིད་ཀྱི་གདམ་ཁ་ནོར་མི་འདུག་ཨང་སྙམ་སྟེ་མི་ཚེ་ལ་གདེང་ཚོད་དང་ཡིད་ཆེས་ཀྱིས་ཁེངས། ་292

བསྟན་འཛིན་ནི་ཞིབ་ཚགས་པའི་སྐྱེས་པ་ཞིག་ཡིན་པས་བུ་རྫི་མར་ལྟོ་ཐེངས་འདི་ལ་བྱ་ཤའི་ཐང་དང་། ལྟོ་ཐེངས་རྗེས་མར་ཉ་ཤའི་ཐང་ལ་སོགས་འཚོ་བཅུད་ཁ་གསབ་དང་སྙོམས་སྒྲིག་ལ་དོ་སྣང་བྱེད་པ་དང་། ལྟོ་དུས་མི་རེ་ངོ་རེར་ཤིང་འབྲས་རྒྱུན་འཁྱོངས་ཟ་རུ་འཇུག་གིན་ཡོད་པས་མོའི་ལུས་ཁམས་རབ་ཏུ་རྒྱས་ཏེ་བཞིན་རས་ཀྱང་ལྟོ་བ་དང་མཉམ་དུ་ཇེ་སྒོར་དང་ཇེ་རྒྱས་སུ་སོང་ནས་དཀར་ནག་དྭངས་ལ་ཀྲི་ཀ་མཛེས་པའི་འདྲེན་བྱེད་གཉིས་ཀྱང་ཆུང་དུ་སོང་བའི་སྣང་བ་སྟེར། པད་དབྱངས་གྱི་ཨ་མས་སྣང་ཚུལ་དེ་མཐོང་སྐབས་བློ་ཡིད་རབ་ཏུ་ཚིམ་ནས་ལྐོག་ཏུ་པད་དབྱངས་ལ་སྐྱིད་ཚོར་དང་ཆོག་ཤེས་བྱེད་དགོས་ཞེས་བསླབ་བྱ་བྱེད་པ་དང་། བསྟན་འཛིན་གྱི་ཨ་མས‘‘ངའི་བུ་འདི་ལ་པཱ་ལགས་ཀྱི་གཤིས་ཀ་ངན་པའི་ཤུལ་ཙམ་མི་འདུག’་ཅེས་པད་དབྱངས་ཀྱི་མདུན་དུ་ཕྲག་དོག་དང་དགའ་སྣང་གཉིས་ལྡན་གྱིས་བསྔགས་བརྗོད་བྱེད་པ་དང་། ཁོས་སྐྱེས་དམན་ལ་ཚད་ལས་འདས་པའི་བྱམས་སྐྱོང་བྱེད་པ་མཐོང་དུས་ཅུང་བློ་མ་བདེ་ནའང་། བསྟན་འཛིན་བཟའ་ཚོ་གཉིས་ཀྱི་ངོ་ཤེས་དང་གྲོང་པ་ཁྱིམ་མཚེས་ཚོའི་ཁྲོད་དུ་བསྟན་འཛིན་ནི་བུད་མེད་ཚོས་རང་གི་ཁྱོ་ག་ལ་མ་འགྲིག་མ་འཐུས་ཤོད་སྐབས་ཀྱི་ཚད་གཞི་འཛིན་སར་གྱུར། ཟླ་བ་དགུ་དང་ངོ་བཅུ་ཤར་རྗེས་མོ་ལ་ཕྲུ་གུ་གཟིག་ཕྲུག་འདྲ་བ་ཞིག་སྐྱེས་པ་མ་ཟད། མ་བུ་བདེ་གྲོལ་བྱུང་བ་དེས་ཁོ་ཚོའི་ཁྱིམ་ཚང་ཆུང་ཆུང་དེར་སྔར་ལས་ལྷག་པའི་སྤྲོ་བས་ཁེངས།བུ་ལ་མིང་གཞན་དང་མི་འདྲ་ལ་སྤྱིར་བཏང་མིན་པ་ཞིག་འདོགས་ཆེད་དུ་བསྟན་འཛིན་གྱིས་ཚིག་མཛོད་མང་པོ་ཞིག་བསྔོགས་ནས་མིང་སྣ་ཚོགས་གྲ་སྒྲིག་བྱས་པ་དང་། དེ་དག་འཕྲོད་ལས་བློ་ལ་བབས་པ་ཞིག་འདོགས་རྩིས་ཡོད་ཀྱང་293

རྒན་རྒོན་ཚོས་ཁས་མི་ལེན། དེ་ལྟར་བུ་སྐྱེས་ནས་ཟླ་བ་གཅིག་སོང་མཚམས་ལ་བོད་ཟླ་དང་པོའི་ཚེས་བཅོ་ལྔ་འཁེལ་གྱིན་ཡོད་པས། དེ་ཉིན་རྒན་རྒོན་ཚོ་དང་མཉམ་དུ་བུ་འཁྲིད་དེ་སྔོན་ལ་རྟ་མགྲིན་ཞབས་དབང་ཞུས་པ་དང། དེ་རྗེས་སེ་རའི་མཁན་རིན་པོ་ཆེའི་སྐུ་མདུན་ནས་བུ་ལ་མིང་ཞུས་པས་བུའི་མིང་ལ་བསྟན་པ་ཆོས་གྲགས་ཞེས་བཏགས།གཞོན་ནུ་བཟའ་མི་གཉིས་ལ་ཁོམ་པ་བྱུང་ཚད་བུ་ཧབ་ཐོབ་ཀྱིས་པང་དུ་འདེབས་པ་དང་། མགོ་བོ་རུབ་རུབ་བྱས་ཏེ་ཁ་ཁྱེད་དང་འདྲ། བུའི་མིག་ང་དང་འདྲ་པོ་འདུག་ཅེས་ཕྲུ་གུའི་དབང་པོ་ལྔ་ལ་ཞིབ་ཚགས་པོས་དཔྱད་པ་བྱེད་པ་དང་། སོ་སོ་འདྲ་ས་འཚོལ་སྐབས་བུས་ཀྱང་རང་གི་བརྩེ་བའི་ཕ་མ་གཉིས་ཀྱི་བྱམས་བརྩེ་ཤེས་པ་བཞིན་མིག་ནག་ཧྲིག་ཧྲིག་གིས་རང་གི་ཕ་མ་ལ་བལྟ་བཞིན་ཁ་ནས‘‘ཨུ། ཨུ་་ཞེས་འབོད་པའི་ངང་ཚུལ་དེ་ནི་ཁོ་གཉིས་ལ་ཅི་ཞིག་ཤོད་བཞིན་ཡོད་པ་ལྟར་དུ་སྣང་། ཡུད་ཙམ་ནས་བུ་ཕ་ཡི་པང་དུ་ཁ་ཁུ་སིམ་པོས་གཉིད་དུ་ཡུར་བས་ཁོས་དལ་པོས་བུ་ཉལ་ཁྲིའི་ཐོག་ཏུ་བསྙལ་རྗེས་སྐད་ཆུང་ངུས‘‘རྣམ་པ་ང་གཉིས་སུ་འདྲ་ཡང་སྐྱོན་མེད། འོན་ཀྱང་ངའི་རེ་བ་ལ་སེམས་བརྒྱུད་དང་གཤིས་ཀ་ཁྱེད་རང་འདྲ་པོ་ཞིག་བྱུང་ན་དེ་རང་གིས་བློ་ཁ་ཁེངས་སོངམིམིཞེས་བཤད། ད་ཆ་ཁོ་གཉིས་ཀྱི་གཏམ་སྤྱོད་ཚང་མ་བུ་དང་འབྲལ་དུ་མེད་པ་དང་བུ་རང་དགར་གཏན་ནས་མ་བཞག་པར་པང་པར་འདེབས་ཀྱི་ཡོད་པས་རྒན་འཁོགས་ཚོས‘‘ཕྲུ་གུ་ང་ཚོས་ཀྱང་གསོས་ནས་ཡོང་བ་རེད། ཕྲུ་གུ་འོ་མས་གྲོད་པ་རྒྱགས་པ་དང་རྐུབ་སྐམ་པོ་བྱུང་ན་གཉིད་ཚུ་ཚོད་མང་པོ་ཉལ་གི་རེད་’ཅེས་ཉམས་མྱོང་བཤད་ཀྱང་བསྟན་འཛིན་གྱིས་སྐབས་རེ་བུ་གཉིད་ཡུན་རིང་ཙམ་294

བྱུང་ནའང་རྐང་བཙུགས་ནས་བུའི་སྣ་ཁུག་གི་འཁྲིས་ལ་སྤུ་དྲུད་དེ་གཉིད་ལས་སློང་བ་དང་། དེ་རྗེས་པང་དུ་བཏབ་ཏེ་མི་རྒན་པར་ཤོད་པ་ལྟར་སྐད་ཆ་རྫོགས་རྒྱུ་མེད་པ་ཅིག་ཤོད་ཀྱི་ཡོད།ཐེངས་ཤིག་བུ་བསྟན་པ་ཆོས་གྲགས་ཚ་བ་རྒྱས་ནས་མཚན་གང་གཉིད་མ་ཁུག་པས་ཁོས་ཕྲུ་གུ་པང་དུ་བཏབ་སྟེ་སིག་སིག་བྱེད་ཀྱིན་ངུ་འཇགས་ཐབས་བྱེད།ཕྲུ་གུའི་ཁ་སྐམ་པ་མཐོང་སྐབས་མར་གསར་མཆུ་ལ་བྱུགས་པ་མ་ཟད་ཆུ་ཁོལ་གྲང་མོ་ཡང་ཡང་བླུད། ཡང་སྐབས་འགར་ཨ་ཅོར་ཆུ་གྲང་མོའི་ནང་སྦངས་ཏེ་བུའི་དཔྲལ་བར་སྦྱར་ཏེ་ཚ་བ་འཇགས་ཐབས་བྱས། དེ་ལྟར་བྱས་ཀྱང་ཚ་བ་མ་འཇགས་པས་ཁོ་ཐབས་ཟད་དེ་འཁྱགས་སྒམ་ནང་ནས་འཁྱགས་པ་བཏོན་ཏེ་བུའི་རྐང་པ་དང་། གཟུགས་པོར་ཕུར་ཏེ་བུའི་ཚ་བ་འཇགས་པ་དང་། ཡུད་ཙམ་ནས་གྲུང་དུ་ཕྱིན་ཏེ་མིག་གཉིས་ཁོ་ལ་བལྟས་ཏེ‘‘ཨུ། ཨུ།’’ཞེས་སྐད་རྒྱག་སྐབས། དགུན་དུས་ཀྱི་མཚན་མོ་རིང་པོ་དེ་རྫོགས་ནས་སྐྱ་མདའ་གཏོང་བཞིན་མཆིས། ད་གཟོད་ཁོ་རང་བློ་བདེ་པོ་བྱུང་ཏེ་མིག་གཉིས་བཙུམ་ནས་གཉིད་དུ་ཡུར། སྐབས་དེར་པད་དབྱངས་ཡར་ལངས་ནས་བསྟན་འཛིན་གྱི་གཉིད་དུ་ཡུར་པའི་གདོང་ལ་ལྟ་བཞིན། མ་གཞི་ང་རང་སྨན་གཡོག་ཡིན་པས་ཕྲུ་གུའི་གཡོག་ངས་བྱེད་དགོས་ཀྱང་། ཁོང་ང་ལས་ཞིབ་ཚགས་པ་ཡོད་པ་དང་གནས་ཚུལ་ཆུང་ཙག་ཁ་ཤས་ངས་མ་དྲན་པར་ཁོང་གིས་དྲན་པ་འདི་འདྲ་དངོས་གནས་ཁག་པོ་རེད་སྙམ་ནས། ཁོའི་གདོང་ལ་ལྟ་བཞིན་ལྟ་བཞིན་དེ་བས་སྙིང་ཉེ་རུ་ཕྱིན་པ་དང་རང་གི་གདམ་ཀ་དང་ཁོའི་ཨུ་ཚུགས་ནོར་མི་འདུག་སྙམ།295

—༢—དེ་ནས་ལོ་ཤས་འདས་རྗེས་ཀྱི་ཉིན་ཞིག་གི་དགོང་མོ་བུ་རྫི་མ་ལྷ་མོས་ཐུག་པ་བག་ཐུག་ཞིམ་པོ་ཞིག་བསྐོལ་ཡོད་པས་དགོང་ཟས་ཚར་རྗེས་ཁོ་གཉིས་འཆམ་འཆམ་ལ་ཕྱིན། གནམ་གཤིས་ཚ་བ་ཇེ་ཆེར་འགྲོ་བ་དང་བསྟུན་ནས་དགོང་མོ་ཕྱི་ལ་འཆམ་འཆམ་དུ་འགྲོ་མཁན་ཇེ་མང་དུ་འགྲོ་བཞིན་ཡོད་ཅིང་། ལ་ལ་རྒྱུག་ཤར་གློད་པ་དང་། ལ་ལ་ཁྱོ་ཤུག་ལག་གདང་སྦྲེལ་ནས་འགྲོ་བ། ལ་ལ་ཁེར་རྐྱང་ཡུལ་ཡུལ་པོས་འཆམ་འཆམ་བྱེད་བཞིན་ཡོད། ཁོ་གཉིས་ཀྱིས་རྒྱུན་གཏན་ལྟར་གང་ཙམ་ཕྱིན་རྗེས་ལམ་ཟུར་གྱི་མེ་ཏོག་ལྡུམ་རའི་སྒྲོམ་སྐྱོར་ཐོག་བསྡད་དེ་བསིལ་ཁུག་ཐབས་བྱས། སྐབས་དེར་པད་དབྱངས་ཀྱིས་བསྟན་འཛིན་གྱི་ལག་ནས་འཇུས་ཏེ‘‘བསྟན་འཛིན་ལགས། ཁྱེད་རང་གིས་ལོ་གསུམ་གྱི་གོང་ལ་ངའི་མདུན་ནས་བཞག་པའི་དམ་བཅའ་ཞིག་དྲན་གྱིན་འདུག་གམ’་6‘ཁྱེད་རང་ནི། མི་རོ་སྐམ་པོ་ཆུ་ལ་སྦངས་ནས་ལོ་རྒན་དྲུག་ཅུའི་རྩིས་རྒྱག་མཁན་ཡིན་ནམ། མ་གཞི་ནས་ངས་ཁྱེད་རང་ལ་དམ་བཅའ་མང་དག་བཞག་ཡོད་པས་ཡང་སྙིང་ག་རེའི་སྐོར་ཡིན་ནམ་མིབསྟན་འཛིན་གྱིས་དེ་ལྟར་ཤོད་ཀྱིན་ཡ་མཚན་གྱི་སྣང་བ་ཞིག་སྐྱེས་ཏེ་མོའི་གདོང་ལ་ལྟ་ཙམ་བྱེད་སྐབས། མོའི་འདྲེན་བྱེད་གཉིས་ནས་ཞུ་བ་འཐེན་པ་ལྟ་བུའི་འོད་འཚེར་པས་ཁོས‘‘དྲན་དང་དྲན། དེ་ནི་ངས་ཁྱེད་རང་ཚེ་གཅིག་སྡུག་ཏུ་མི་འཇུག་རྒྱུའི་དམ་བཅའ་བཞག་པ་དེ་ཡིན། དེ་ངས་ནམ་ཡང་བརྗེད་མི་སྲིད’མིཅེས་བཤད། པད་དབྱངས་ཀྱིས་སླ་གཡོས་ཤོད་བཞིན‘‘དེ་ང་ལ་ཡིད་ཆེས་ཡོད། ད་དུང་གཞན་ཞིག་དྲན་གྱིན་ཨེ་འདུག་་ཞེས་དྲིས་པ་དང་ཁོས་མགོ་བོ་ཕྲེད་དུ་གཡུག་ཙམ་བྱས། པད་དབྱངས་296

ཀྱིས་སྐད་ཤུགས་དམའ་པོས‘‘ད་ཆ་བུ་ཡང་ཧྲ་ཏག་ཏག་ཆགས་ཟིན་པས་ང་སློབ་གྲྭ་ཆེན་མོར་སླར་ཡང་རྒྱུགས་སྤྲོད་དགོས་བསམ་གྱིན་འདུག་་ཅེས་བཤད། སྐད་ཆའི་མཇུག་མ་རྫོགས་གོང་ནས་ཁོ་རྨོངས་གཉིད་ལས་གློ་བུར་དུ་སད་པ་ལྟ་བུ་བྱུང་ནས‘‘ག་རེ། ད་དུང་སེམས་ཤི་མེད་དམ་’ཞེས་རང་དབང་མེད་པར་སྐད་ཅོར་ཤོར།ལོ་གསུམ་གྱི་བདེ་སྐྱིད་ལྡན་པའི་འཚོ་བའི་ནང་པད་དབྱངས་བློ་བདེ་བག་ཕེབས།་སུ་གྱུར་བ་དང་། ཐ་ན་སློབ་ཚུད་བརྡ་ཐོ་དེ་ཡང་རང་གི་ཁུག་མའི་ནང་ནས་ས།་དུས་མེད་པར་གྱུར་མིན་ཤོད་རྒྱུ་ཅང་མེད། འོན་ཀྱང་ཉེ་དུས་ལས་ཁུངས་ཀྱི་སྒྲིག་གཞི་བཅོས་སྒྲིག་དང་མི་མང་པོ་ཞིག་ཁུ་བསྡུ་བྱས། ལྷག་པར་དུ་ལས་གནས་ལག་རྩལ་གྱི་གོ་མིང་ཐོབ་ཐང་དཔྱད་འདེམས་བྱེད་སྐབས་སློབ་རྒྱུས་དམའ་པོ་དེ་རིགས་ལ་བསམ་བློ་ཡང་གཏོང་གིན་མེད་པས། ལོ་མང་བག་ལ་ཉལ་བའི་སློབ་གྲྭ་ཆེན་མོར་འགྲོ་རྒྱུའི་བསམ་ཚུལ་ལ་སྐུལ་སློང་བྱུང་ནས་ཡུན་རིང་ཙམ་འདས་པ་དང་། དེ་རིང་བསྟན་འཛིན་ལ་ཤོད་སྐབས་གྲ་སྒྲིག་ཡུན་རིང་བྱས་པ་ཞིག་ཡིན་པས་མོའི་སེམས་ནང་སྐྲག་སྣང་མེད་པར་གྱུར། པད་དབྱངས་ཀྱིས་གནས་ཚུལ་དེའི་སྐོར་གླེང་སྐབས་བསྟན་འཛིན་གྱིས‘‘ཁྱེད་རང་རི་བོང་གནམནིབ་ཀྱི་སྡུག་བསྔལ་བྱེད་དགོས་མ་རེད། སྲིད་ཇུས་དང་ལམ་ལུགས་དེ་དག་ཚང་མ་རྒྱ་ནག་ལ་ལྟོས་ནས་བཏོན་པ་ཡིན་པས་བོད་དུ་མ་མཐར་ཡང་ལོ་བཅུ་རྗེས་སུ་ལུས་ཀྱི་རེད’’ ཅེས་རང་གི་མྱོང་བ་དང་། བསམ་ཚུལ་རྣམས་དབུགས་ཐེངས་གཅིག་ལ་བཤད།པད་དབྱངས་ཀྱིས‘‘ངས་ད་ལྟ་བར་རང་རེའི་ཁྱིམ་ཚང་འདི་འཛུགས་ཆེད་297

ཐམས་ཅད་བློས་བཏང་བ་ཡིན། ད་ཆ་མུ་མཐུད་དེ་དཀའ་ལས་ཁག་ལ་བཙོག་པའི་སྨན་གཡོག་བྱེད་འདོད་མི་འདུག དེ་ལས་ངས་གསོ་རིག་སློབ་གྲྭ་ཞིག་འགྲིམས། ལོ་གཉིས་གསུམ་གྱི་རྗེས་ལ་ཁྱེད་རང་གི་ཨ་ཅེ་སྨན་གཡོག་མ་ཡིན་པར་སྨན་པ་ཞིག་ཏུ་འགྱུར་སྐབས་དགའ་སྤྲོ་སྐྱེ་བ་མི་འདུག་གམ’’‘‘རེད། རེད། སློབ་གྲྭ་ཆེན་མོ་ཐོན་པའི་ལག་འཁྱེར་དེ་ང་དང་བུ་ལས་རྩ་ཆེ་བ་རེད། ང་རང་ཨུ་ཚུགས་ཚ་ལ་རང་ཤེད་ཆེ་བས་མ་གཏོགས་ད་བྱེད་དུས་ང་གཉིས་གཉེན་སྒྲིག་བྱས་རྗེས་ཁྱེད་རང་སློབ་གྲྭ་ཆེན་མོར་འགྲོ་བའི་གོ་སྐབས་ཤོར་བས་འགྱོད་གདུང་ཁོ་ནའི་ངང་མི་ལོ་ཧྲིལ་པོ་གསུམ་བསྐྱལ་བ་རེད། དེ་ནི་དོན་དུ་ངས་ཁྱེད་རང་ལ་མནར་གཅོད་ལོ་གསུམ་བྱས་པ་དང་ཁྱད་ཅི་ཡོད་’ཅེས་བཤད། འོན་ཀྱང་པད་དབྱངས་ཀྱི་སེམས་ཤུགས་དང་ཆོད་སེམས་ལ་བསྟན་འཛིན་ཡང་ཧ་ལས་པ་དང་། མོའི་རེ་བ་དེ་མ་འགྲུབ་ཕྱིན་མི་ཚེ་གཅིག་གི་འགྱོད་སེམས་དང་སྡིག་ཉེས་སུ་འགྲོ་ཉེན་ཆེ་བས་མཐར་ཁོའི་འགོག་སྲུང་གི་གྱང་མཁྲེགས་པོ་དེར་ཁ་ཤོ་ཕྲན་བུ་བཏོན་ནས་མོའི་རེ་བ་ཁས་མ་བླངས་ཀ་མེད་བྱུང་།‘‘འོན་ཀྱང་ད་རེས་ཡིག་རྒྱུགས་མ་ལོན་ཚེ་དེའི་སྐོར་ནམ་ཡང་གླེང་རྒྱུ་མེད་པ་ཡིན་ནོ’’ཞེས་བཤད་པ་དང་མོས་ཀྱང་དེ་ལྟར་བྱ་རྒྱུའི་ཁས་བླངས་ཏེ་ངག་ཐོག་གི་ཆོད་དོན་བཞག དེ་ནི་ཐན་པས་བཟིར་བའི་མེ་ཏོག་ལ་གློ་བུར་སྦྲང་ཆར་ཟིལ་མ་འཕྲད་པ་ལྟར་བྱུང་ནས་མོའི་སེམས་ཀྱི་འདབ་རྒྱ་ལྷུག་པར་གྲོལ་བས། ས་མཆོང་གནམ་མཆོང་བྱེད་ཀྱིན‘‘བསྟན་འཛིན་ལགས། ངའི་སེམས་ལའང་ཁྱེད་རང་གིས་གང་ལྟར་མོས་མཐུན་གནང་གི་རེད་བསམ་ནས་བསྡད་ཡོད། དངོས་གནས་ང་པད་དབྱངས་གིས་མི་འཚོལ་སྟངས་ནོར་མི་འདུག་་ཅེས་ཁོའི་མཇིང་298

པར་འཁྱུད་དེ་དཔྲལ་པའི་སྟེང་འོ་ཞིག་བྱས།མཆོ་ལ་ལྷགས་པ་ལྡང་སོང་།—༡གེ ་པད་དབྱངས་ཀྱིས་ཕྱི་ཉིན་དེར་དཔེ་ཚོང་ཁང་ནས་བསྐྱར་སྦྱོང་གི་དེབ་ཆ་ཚང་ཞིག་ཉོས། ལས་ཁུངས་གྲོལ་ནས་ཁ་ལག་ཟ་བའི་དུས་ཚོད་ཕུད་གཞན་གྱི་དུས་ཚོད་སྟོང་པ་ཡོད་ཚད་ལ་ཁང་པ་སྦུག་ཏུ་འཛུལ་ཏེ་སློབ་སྦྱོང་བྱེད་ཀྱིན་བསྡད། ཐོག་མའི་དུས་སུ་ཁོས་མོ་ལ་ཆུའམ་ཇ་གང་རུང་ཞིག་བླུགས་ཏེ་མོའི་འཁྲིས་སུ་སློབ་སྦྱོང་བྱེད་ཚུལ་ལ་བལྟས་ནས་སྡོད་སྐབས། མོས‘‘བསྟན་འཛིན་ལགས། ཁྱེད་རང་ངའི་འཁྲིས་ལ་བསྡད་ན་ངའི་སེམས་ལ་སློབ་སྦྱོང་གཏན་ནས་ཟུག་གི་མི་འདུག་’ཅེས་བཤད་པས་ཁོ་ཁང་པ་མདོ་རུ་བུ་ལ་རྩེད་མོ་རྩེད་ཀྱི་བསྡད།འོན་ཀྱང་ཆུ་ཚོད་ཕྱེད་ཀ་ཙམ་རེ་ནས་དོན་དག་ཡོད་མེད་ལ་མ་ལྟོས་པར་སྒོ་རེ་བརྡུངས་ཏེ‘‘སྔོན་ལ་ངལ་གསོ་ཏོག་ཙམ་གྱིས། རང་གིས་རང་ལ་སྡུག་པོ་བཏང་ནས་ཆོ་ཡོད་པ་མ་རེད། ཡིག་རྒྱུགས་མ་ལོན་པ་ལྟ་ཞོག་ཐ་ན་མི་སྣ་ཧྲག་སྒྲུག་ནང་མ་ཚུད་ནའང་ངས་ཁྱེད་མ་བུ་གཉིས་གསོ་མི་ཐུབ་པ་ག་རེ་ཡོད་དམ་མིཞེས་བརྗོད།མོ་ཨུ་ཚུགས་ཚ་བས་ཁོའི་གཏམ་ལ་མི་ཉན་པར་མུ་མཐུད་དུས་ཚོད་དམ་འཛིན་གྱིས་སྦྱངས་ཏེ་ཁོ་ལ་ཁ་ཡ་དེ་ཙམ་བྱ་རྒྱུ་ཡོང་གིན་མེད་ལ་ཐ་ན་ཁ་ལག་ཟ་སྐབས་ཀྱང་དེབ་ཁ་ཕྱེ་སྟེ་ལྟ་བཞིན་ཡོད། ཐེངས་ཤིག་ཉིན་དགུང་ལྟོ་ཆས་ཟ་སྐབས།མོས་ཨེམ་རྗེའི་ཆེད་ལས་དེབ་ལ་ལྟ་བཞིན་ཁ་ལག་ཟ་གིན་བསྡད་པས་བསྟན་འཛིན་གྱིས་མོའི་མདུན་གྱི་ཚལ་ཚང་མ་ཕྱིར་འཐེན་ཏེ་ཇི་ལྟར་བྱེད་མིན་བལྟ་299

སྐབས། དེ་མོས་མ་ཚོར་བར་མིག་དེབ་ལ་ལྟ་གིན་ཁོའེ་ཙེ་སྒྲོག་ཙེའི་སྟེང་བརྒྱབ།བསྟན་འཛིན་དང་ལྷ་མོ་ཧབ་ཆ་ཆེན་པོ་ཤོར་བ་དང་གོ་དོན་མི་རྟོགས་པའི་བུས་ཀྱངགད་མོ་བགད། བསྟན་འཛིན་གྱིས་དགོད་བཞིན‘་ད་ཁྱེད་རང་ལ་དེབ་བྱུང་ན་གཞན་གང་ཡང་དགོས་ཀྱི་མེད་པ་འདྲ། བུས་ཨ་མ་ཟེར་བོས་ཀྱང་ཁ་ཡ་བྱེད་ཀྱི་མི་འདུག’མིཅེས་སྨྲས་པས། པད་དབྱངས་ཀྱིས‘‘བསྟན་འཛིན་ལགས།དེགནས་སྐབས་ཙམ་ཞིག་རེད། དེང་སང་ལས་ཐོག་སློབ་སྦྱོང་གིས་སློབ་གྲྭར་འགྲོ་འདོད་ཡོད་པ་ང་གཅིག་པུ་མ་ཡིན་པར་ཐ་ན་ཟླ་སྒྲོན་ཡང་དབྱིན་སྐད་སློབ་སྦྱོང་བྱེད་བཞིན་འདུག’་ཅེས་བཤད། བསྟན་འཛིན་གྱིས་དེ་ལ་ཧ་ལས་སྣང་མི་བྱེད་པར‘‘དེ་ཕལ་ཆེར་ཡང་མགོ་སེར་ཁོའི་ཆེད་དུ་ཡིན་གྱི་རེད་’ཅེས་བཤད།པད་དབྱངས་ཀྱིས‘‘ཁྱེད་རང་གིས་དེ་འདྲ་གསུངས་མི་ཉན། ད་ཐེངས་ཟླ་སྒྲོན་གྱིས་སེམས་ནུས་ཡོད་རྒུ་བཏོན་ནས་སྦྱོང་ཐག་ཆོད་རེད། དེང་སང་འཁྱམས་རྒྱུ་ཡང་ཉུང་དུ་ཞེ་དྲག་ཕྱིན་འདུག’་ཅེས་ཟླ་སྒྲོན་གྱི་ཆེད་དུ་དག་སེལ་བྱས། དེ་ལྟར་ཁོས་བཤད་པའི་རྒྱུ་མཚན་ལས་མོས་བཤད་པའི་གནས་ལུགས་མང་བས་ཁོས་བརྙན་ཕབ་དཔར་གཞི་མང་པོ་ཞིག་གཡར་ཏེ་ཁང་པ་གཞན་ཞིག་གི་ནང་ལྟ་བཞིན་བསྡད།ལྟད་མོའི་ནང་གི་སྒྲུང་གི་འཕེལ་རིམ་ངོ་མཚར་ཤིན་ཏུ་ཆེ་བའི་སྐབས་ཁོའི་སེམས་གཡེངས་ནས་ཁང་པ་སྦུག་གི་སྒོ་བརྡུངས་ཏེ‘‘མགྱོགས་པོ་བལྟ་བར་ཤོག་དང་། དགོད་བྲོ་པོ་ཞིག་འདུག ལེའུ་འདི་ཚར་སོང་ན་མུ་མཐུད་དེབ་བལྟ་ཆོག་གི་རེད་’ཅེས་སྐད་གཏོང་རྐྱང་བྱེད། དེ་ལྟར་བྱས་ན་སེམས་རྣལ་དུ་མི་འབབ་པ་དང་ཤེས་ཚད་ཀྱང་འགོར་བས། པད་དབྱངས་སློབ་གྲྭ་ཞིག་གི་ནང་300

གཉེར་བཞིན་པའི་དགོང་མོའི་དུས་ཚོད་དང་རེས་གཟའ་སྤེན་པའི་ཟབ་སྦྱོང་འཛིན་གྲྭར་ཞུགས་པ་དང་བསྟན་འཛིན་གྱིས་ཀྱང་འཁང་ར་གང་ཡང་མེད་པར་སྤྲོ་བ་ཆེན་པོས་པད་དབྱངས་སྐྱེལ་བསུའི་འགན་བླངས། དགོང་མོ་ཞིག་ཁོས་པད་དབྱངས་བསྐྱལ་ཏེ་སྦག་སྦག་བཞོན་ནས་ལོག་ཡོང་བའི་ལམ་བར་དུ། ལས་ཁུངས་ནས་ཕྱིར་འཐེན་བྱས་ཏེ་ཚོང་རྒྱག་བཞིན་ཡོད་པའི་གྲོགས་པོ་དགེ་ལེགས་ཞེས་པ་ཞིག་ཡོད་པ་དེ་དང་ཐུག ཡུན་རིང་པོ་མ་ཐུག་པའི་དགེ་ལེགས་ནི་དེ་སྔོན་དང་མི་འདྲ་བར་ལུས་ཤ་ཚོ་རུ་སོང་ཡོད་པ་དང་གྱོན་གོས་གོན་སྟངས་ཀྱང་འགྱུར་འདུག དགེ་ལེགས་ཀྱིས་བསྟན་འཛིན་གྱི་གནས་ཚུལ་གོ་མ་ཐག་ཁོ་གད་མོ་རང་དབང་མེད་པར་ཤོར་ཏེ་མགོ་བོ་ཕྲེད་དུ་གཡུག་གཡུག་བྱས། ཁོས‘‘གྲོགས་པོ་རང་རྣམ་ཀུན་ཐུག་རྒྱུ་མི་འདུག དོ་དགོང་ངས་སྦྱིན་བདག་དོན་ཆོག ང་གཉིས་ས་ཆ་སྐྱིད་པོ་ཞིག་ལ་ཁྱུག་ཙམ་ལྷོད་ལྷོད་བྱས་ཏེ་སྡོད་པར་འགྲོམི’ཞེས་བསྟན་འཛིན་ཨུ་ཚུགས་ཀྱིས་ཁྲིད། ཁོ་གཉིས་སྲང་ལམ་ཨ་ཀྱོག་པ་ཀྱོག་ཁ་ཤས་བརྒྱུད་རྗེས་ཕྱི་ངོས་ནས་བལྟས་ན་སྒོ་དང་སྒེའུ་ཁུང་ལ་ཤམ་བུ་ལེགས་པོ་ཞིག་བརྒྱབ་ཡོད་པ་དང་། སྒོ་ཡོལ་སྔོ་ཁྲ་ཞིག་གི་སྟེང་པ་ཊ་དཀརནེ་པོ་བརྒྱབ་པའི་ཧ་ཅང་བབ་ཆགས་པའི་བོད་ཟས་ཁང་ཞིག་གི་སྒོ་ཁར་འབྱོར། དགེ་ལེགས་ཀྱིས་སྒོ་ཡོལ་ཕྱེ་སྟེ་རྒྱུས་མངའ་ཆེན་པོས‘‘སྦྱིན་བདག་སྐུ་ཁམས་བཟང་་ཞེས་འདྲི་མོལ་བཏང་། བོད་ཆས་སྤྲས་པའི་བུད་མེད་བལྟས་བཟོ་དོད་མདོག་ཁ་པོ་ཞིག་སྦྱིན་བདག་གི་གནས་སུ་ལངས་ཡོད་ཅིང་། བུད་མེད་དེས་ཁོ་གཉིས་ཡོང་བ་མཐོང་འཕྲལ་འཛུམ་དམུལ་དམུལ་ངང་ཚུར་ཡོང་ནས‘‘དགེ་ལེགས་ལགས། དུས་ཚོད་རིང་པོ་ཞིག་ཕེབས་མ་བྱུང་། ངས་ཁྱེད་རང་གི་ལག་འཁྱེར་ཁ་པར་བརྒྱབ་ཀྱང་301

ག་དུས་ཡིན་ནའི་ཁ་ཕྱེ་མི་འདུག ཕྱག་དངུལ་ལག་ཐོགས་ནས་ལུས་པ་ནི་ཨེ་ཡིན་ནམ། ཨ་ཙི་སྐུ་རྩེད་ཞུས། ཁྱེད་རང་གི་ཕྱག་རོགས་རྙིང་པ་ཚོ་ཐོག་ཁར་ཡོད་་ཅེས་ཁོ་གཉིས་ཐོག་ཁར་གདན་འདྲེན་ཞུ་རྩིས་བྱས། ཁོས‘6དེ་རིང་གྲོགས་པོ་ང་གཉིས་སྦི་རག་ཕྲན་ཙམ་བཏུང་སྟེ་ཅི་གྲོས་མོལ་གྲོས་བཤད་དེ་སྡོད་དགོས་ཡོད། ཁྱེད་རང་གིས་ལན་ཏའེ་ལྕགས་ཀྲིན་བཅུ་བསྣམས་ཕེབས་དང་་ཞེས་ཟུར་གྱི་སྡོད་ས་ཞིག་བདམས་ནས་གདན་ལ་འཁོད།ཡུད་ཙམ་ནས་བུད་མེད་དེས་ཞབས་ཞུ་མ་ཞིག་ལ་སྦི་རག་ལྕགས་ཀྲིན་བླུགས་པའི་ཤིང་ཁྲོལ་ཞིག་བསྐུར། འཛུམ་ཤིག་ཤིག་ངང་གཅམ་བསག་གི་འགྲོས་དང་བཅས་ཡོང་ནས། ཁོ་གཉིས་ལ་གསུམ་སྒྲོན་ཞབས་ཏག་རེ་བཀྱགས་ཏེ་དགེ་ལེགས་ལ་ད་བར་མ་ཡོང་བ་ཅི་ཡིན་ཞེས་ཀུ་རེ་དང་སྦྲགས་འཁང་ར་བྱས།དགེ་ལེགས་ཀྱིས་ཉེ་ཆར་རྒྱ་ནག་ཏུ་ཚོང་ཟོག་འཐེན་པར་སོང་ནས་དུས་ཁོམ་མེད་ལུགས་དག་སེལ་བྱེད་ཀྱིན་དངུལ་ཁུག་ནས་སྒོར་མོ་བརྒྱ་ལོར་གཅིག་བཏོན་ནས་ཤིངཁྲོལ་ནང་འཇོག་རྩིས་བྱེད་སྐབས། བུད་མེད་དེས་ཁོའི་ལག་པ་ཕྱིར་ཕུད་བཞིན‘‘འདི་དག་ངས་སྣེ་ལེན་ཞུས་པ་ཡིན། ཁྱེད་རྣམ་གཉིས་ལྷོད་བཞུགས་གནང་ཞིག འོན་ཀྱང་ཐུགས་ར་མ་བད་གོང་ལ་ཁྱེད་རང་གི་ཞལ་པར་ཨང་གྲངསདེ་ ་་མོའི་སྐད་ཆའི་མཇུག་མ་རྫོགས་གོང་དགེ་ལེགས་ཀྱིས‘‘ངས་ཁྱེད་རང་ལ་ཞུ་རྒྱུ་བརྗེད་པ་རེད། ངའི་ཁ་པར་ཁ་སྔོན་རྒྱ་ནག་ཏུ་འགྲོ་སྐབས་རྐུན་ལ་ཤོར་འདུག དེང་སང་ཨང་གྲངས་གསར་པ་ཞིག་བེད་སྤྱོད་བྱེད་ཀྱིན་ཡོད་་‘‘བྱས་ན་ལམ་སེང་འདིའི་སྟེང་བྲིས་དང་། ཕར་ཕྱིན་ནས་དེབ་ཀྱི་སྒང་ལ་302

བཤུ་གི་ཡིནམི་ཞེས་ཤ་རྩ་དཀར་ལ་རིད་པའི་ལག་ངར་ཞིག་ཁོའི་མདུན་དུ་བརྐྱངས། དེ་རྗེས་བསྟན་འཛིན་ལ་བལྟས་ཏེ‘‘དགེ་ལེགས་ལགས། ཁྱེད་རང་གི་གྲོགས་པོ་ད་དུང་ངོ་སྤྲོད་གནང་མ་བྱུང་ངོ་་’ཞེས་བཤད་པ་དང་དགེ་ལེགས་ཀྱིས་ཐོད་པར་ལག་པ་གཞུ་ཙམ་བྱས་ཏེཛིའོ་ཏག་ཏག ངས་ཞུ་རྩིས་རང་ཡོད།ཁོང་ངའི་གྲོགས་པོ་ཡག་ཤོས་བསྟན་འཛིན་རེད། ཁོང་མི་དམངས་དངུལ་ཁང་ལས་གཉེར་པུའུ་ཡི་ཁོའོ་ཀྲང་རེད། འཇོན་ཐང་ཆེ་ལ་ཨ་ཅེ་ལ་བྱམས་པ། ཕྱི་ནང་གཉིས་ཀར་བློས་ཐུབ་པའི་མི་ཞིག་རེད་མིཅེས་ངོ་སྤྲོད་བྱས། དེ་རྗེས་བསྟན་འཛིན་ལ་བལྟས་ཏེ་ལག་གིས་བརྡ་སྟོན་བཞིན‘‘སྒྲོལ་དཀར་ལགས། སེམས་སྐྱིད་བོད་ཟས་ཁང་གི་སྦྱིན་བདག་རེད། ཁོང་གིས་བོད་ཟས་ཁང་འདི་བཙུགས་ནས་ལོ་ཤས་ཕྱིན་པ་རེད། ཁོང་ཚོང་རྒྱག་མཁས་དྲགས་ནས་ད་ཆ་འབྱོར་པ་ཅན་རེད་དོམི་ཞེས་ངོ་སྤྲོད་བྱས། ཐོག་མར་མོ་བལྟས་བཟོ་དོད་པོ་ཞིག་མཐོང་ནའང་འཁྲིས་ནས་ལྟ་སྐབས་དཀར་དམར་བྱུག་རྫས་མཐུག་པོའི་འོག་ནས་ལོ་ཟླའི་ཤུལ་རིས་གསལ་པོ་མངོན་ཡོང་པས། ཕྱིའི་བཟོ་ལྟ་འདོན་སྟངས་དང་ལོ་ཚོད་བར་ལ་ཧོ་བག་ངེས་ཅན་ཡོད་པར་ཚོད་དཔག་ཐུབ། ་བུད་མེད་དེས༥ཁྱེད་རང་ང་ལ་འཕྱ་ལད་བསྐྱོན་པ་མ་གནང་། འདི་དག་ཚང་མ་ཁྱེད་རྣམས་ཚོའི་ལྟ་སྐྱོང་འོག་ནས་བྱུང་བ་རེད། ད་དུང་མུ་མཐུད་ལྟ་སྐྱོང་ཟབ་མོ་གནང་བའི་རེ་བ་བྱེད་ཀྱི་ཡོད༧ཅེས་སླར་ཡང་ཆང་དཀར་བཏེགས་ནས་ཞབས་ཏག་རེ་ཞུས་རྗེས་སྐུ་མགྲོན་གཞན་ལ་སྣེ་ལེན་ཞུ་བར་སོང་། སྒྲོལ་དཀར་རྒྱབ་སློག་མ་ཐག་དགེ་ལེགས་ཀྱིས‘‘ལྟོས་དང་། སྟེར་བཟོ་གང་འདྲ་མི་འདུག་གམ། སྐྱེས་པ་མང་པོ་རྐུབ་ཚག་ཤོར་འགྲོ་གི་རེད་དོ་་ཅེས་ཧ་ལམ་རང་303

ཉིད་ཀྱི་རྒྱུ་རྩ་ཆེན་ཞིག་ངོམ་སོ་བྱེད་པ་ལྟར་ངོ་སྤྲོད་བྱས།ཁོ་གཉིས་སྦི་རག་འཐུང་བཞིན་ཚོང་གི་སྐོར་དང་། ལས་ཀའི་སྐོར། བུད་མེད་ཀྱི་སྐོར། དེ་བཞིན་ཁྱིམ་ཚང་གི་སྐོར་མང་པོ་ཞིག་གླེང་གིན་བསྡད་པས་བསྟན་འཛིན་ཡང་ལྷོད་ཤིག་ཤིག་དང་སྣང་བ་སྐྱིད་པོ་ཞིག་བྱུང་།གང་ཙམ་ནས་ཁོས་པད་དབྱངས་ཟབ་སྦྱོང་འཛིན་གྲྭར་ཡོད་པ་དྲན་ནས་ཆུ་ཚོད་ལ་ལྟ་སྐབས་མོ་སློབ་ཚན་གྲོལ་ནས་སྐར་མ་བཅུ་ཙམ་ཡོལ་ཡོད་པས་ཁོས་རྟབ་རྟོབ་པོར་ཡར་ལངས་ཏེ‘‘གྲོགས་པོ། ང་འགྲོ་རན་སོང་། ཨ་ཅེ་སློབ་ཚན་གྲོལ་ཚར་བཞག རྗེས་མ་ངས་ཁ་པར་རྒྱབ་ཡོང་་ཞེས་རང་གི་འབོད་བརྡའི་ཨང་གྲངས་བཞག་ཏེ་བྲེལ་འཚུབ་ངང་ནས་ཁ་གྱེས། བསྟན་འཛིན་སློབ་གྲྭའི་སྒོ་ཁར་འབྱོར་སྐབས་གློག་འོད་རབ་རིབ་ཀྱི་འོག་ཏུ་པད་དབྱངས་གནས་བཟོད་མི་བདེ་བའི་ངང་ཚུལ་གྱིས་སྒུག་བསྡད་ཡོད་པས་ཁོས‘‘དགོངས་པ་མ་ཚོམ དེ་རིང་ང་ཡུན་རིང་མ་འཕྲད་པའི་གྲོགས་པོ་ཞིག་དང་ཐུག་བྱུང་བས་ང་གཉིས་ཆང་ཁང་ཞིག་ཏུ་སྦི་རག་ཕྲན་བུ་འཐུངས་ཀྱིན་བསྡད་པ་ཡིན། ཁྱེད་རང་ཡུན་རིང་པོ་སྒུག་དགོས་མ་བྱུང་ངམ་’ཞེས་བརྩེ་བ་ཆེན་པོས་དྲིས། པད་དབྱངས་ཀྱིས‘‘ང་ནི་ལམ་བར་ལ་ག་རེ་བྱས་པ་ཡིན་ནམ་བསམ་ནས་བདེ་འཇགས་ལ་སེམས་ཁྲལ་བྱུང་མ་གཏོགས་ང་ཕྲན་བུ་སྒུག་པར་སྐྱོན་ཅི་ཡོད’’ཅེས་སྦག་སྦག་གི་རྒྱབ་ཏུ་བཞོན་པ་དང་ཁོའི་སྐེད་པར་དམ་དུ་འཁྱུད་དེ་ཁྱིམ་དུ་ལོགཁོ་གཉིས་མཉམ་དུ་ལྷོད་པོར་སྡོད་པའི་དུས་ཚོད་ཉིན་གུང་ལྟོ་ཆས་ཟ་སྐབས་ལས་མེད་པ་དང་། པད་དབྱངས་སྨན་ཁང་དུ་ལས་རེས་འཁེལ་སྐབས་ཉིན་དགུང་ཡང་ཁྱིམ་དུ་ལོག་ཐུབ་ཀྱི་མེད། རེས་གཟའ་སྤེན་པའི་ཉིན་ལའང་མོ་304

སློབ་ཚན་ཉན་པར་འགྲོ་དགོས་པས་མོའི་ངོས་ནས་བཤད་ན་དུས་ཚོད་ཧ་ཅང་འགྲོ་མགྱོགས་ནའང་བསྟན་འཛིན་གྱི་ངོས་ནས་བཤད་ན་དུས་ཚོད་ཐག་པས་བཏགས་པ་བཞིན་འཁྱོལ་དཀའ་བ་མ་ཟད། པད་དབྱངས་བསྐྱར་སྦྱོང་འགོ་ཚུགས་པ་ནས་བཟུང་ཁྱིམ་གྱི་དེ་སྔའི་སྤྲོ་སྣང་གི་རྣམ་པ་ཐམས་ཅད་བཙན་གྱིས་འཕྲོག་པ་ལྟར་གྱི་སྣང་བ་འཆར་ནས། དགོང་ལྟར་པད་དབྱངས་སློབ་གྲྭར་བསྐྱལ་རྗེས་ཁྱིམ་དུ་སེམས་རྣལ་ལ་བབ་ནས་སྡོད་མི་ཆགས་པར་བསྡད་ཚེ་ཕྱིན་ན་བསམ། ཕྱིན་ཚེ་བསྡད་ན་བསམ་ནས་གཡོ་བའི་སེམས་ཀྱིས་རབ་ཏུ་མནར།—༢—གནས་ཚུལ་དེ་ནི་འཆར་གཞི་དང་གྲ་སྒྲིག་གང་ཡང་མེད་པའི་གཟའ་ཉི་མའི་ཉིན་ཞིག་གི་ཞོགས་པ་ནས་འགོ་ཚུགས། དེ་ཉིན་ཞོགས་པ་པད་དབྱངས་ཡར་ལངས་སྐབས་བསྟན་འཛིན་གཉིད་སྟུག་པོ་ཞིག་ཁུག་པའི་ཚུལ་གྱིས་ཞོགས་ཉལ་བརྒྱབ་ནས་བསྡད་ཡོད་པས། མོས་ཉལ་ཆས་གཡོག་སྐྱོར་ཞིག་བྱས་རྗེས་ལྟོ་ཆས་བཟོས་ཏེ་སྔ་ཙམ་སློབ་གྲྭར་ཕྱིན། མོ་ཁྱིམ་ནས་ཐོན་མ་ཐག་བསྟན་འཛིན་ཡར་ལངས་ཏེ་ཞོགས་ཟས་བཟས། དེ་རྗེས་དགེ་ལེགས་ལ་ཁ་པར་ཞིག་བརྒྱབ།སྐེད་པ་ནས་འབོད་བརྡ་བཀྲོལ་ཏེ་ཅོག་ཙེའི་སྟེང་དུ་བཞག་པ་དང་བུའི་འགྲམ་པའི་སྟེང་དུ་འོ་ཞིག་བྱས་རྗེས་བློ་ཐག་ཆོད་པོས་སྦག་སྦག་བཞོན་ཏེ་ཕྱིར་ཐོན།པད་དབྱངས་སློབ་ཚན་གྲོལ་སྐབས་ཁོ་བསུ་བར་སླེབས་ཡོད་ཤག་གིས་དུས་རྒྱུན་སྒུག་སར་བལྟ་སྐབས་ཁོ་ལྟ་ཞོག་ཁོའི་སྦག་སྦག་གི་གྲིབ་མ་ཙམ་ཡང་མེད་པས་མོ་རང་ཡ་མཚན་སྐྱེས། པད་དབྱངས་ཡུད་ཙམ་སྒུག་ཀྱང་ཁོ་མ་ཡོང་པས་སེམས་ལ་ཕལ་ཆེར་ལས་བྲེལ་ཞིག་ཐོན་པ་ཡིན་གྱི་རེད་སྙམ་བཞིན་ཁྱིམ་དུ་305

61གསྒོ་རྭའི་ནང་སྦག་སྦག་མཐོང་རྒྱུ་མེད་པ་དང་བུའི་ལག་ཏུ་ཁོའི་འབོད་བརྡ་དེ་འཁྱེར་ནས་རྩེ་མོ་རྩེད་བཞིན་བསྡད་འདུག པད་དབྱངས་ཀྱིས་བུ་པང་དུ་བླངས་ནས་འོ་ཞིག་བྱས་པ་དང་བུའི་གདོང་ལ་བྱུགས་བྱུགས་བྱེད་ཀྱིན‘‘བུ། པཱ་་ལགས་ག་པར་ཕེབས་སོང་ངམམི་ཞེས་དྲིས། བུས་མགོ་བོ་ཕྲེད་དུ་གཡུག་ནས་མི་ཤེས་པའི་ཚུལ་བསྟན། ཐབ་ཚང་ནང་ལྟོ་ཆས་བཟོ་བཞིན་པའི་ལྷ་མོ་ཕྱིར་ཐོན་ཡོང་བཞིན‘‘དེ་རིང་ཁྱད་མཚར། ཅོ་ཅོག་ལགས་ད་ནངས་སྔ་མོ་ནས་ཕྱི་ལོག་ལ་སྦག་སྦག་བཞོན་ཏེ་ཕེབས་སོང་། གར་འགྲོ་གང་ཡང་གསུངས་གིན་མི་འདུག་’ཅེས་སྣང་འཇོག་དེ་ཙམ་མ་བྱས་པར་ཐབ་ཚང་ནང་དུ་འཛུལ་ཏེ་མུ་མཐུད་ལྟོ་ཆས་བཟོ་གིན་བསྡད།གཉེན་སྒྲིག་བྱས་པ་ནས་བཟུང་ད་བར་དེ་རིང་ལྟ་བུའི་གནས་ཚུལ་བྱུང་མྱོང་མེད་པས་མོ་དངངས་སྐྲག་ཆེན་པོ་སྐྱེས་ཀྱང་འབྲེལ་བ་བྱེད་ཐབས་མེད་པས་ངང་སྒུག་བྱས་ཏེ་བསྡད། ལྷ་མོས་ལྟོ་ཆས་བཟོས་ཚར་ཀྱང་བསྟན་འཛིན་མ་སླེབས་པས་ཡུན་རིང་པོ་བར་སྒུག པད་དབྱངས་ཀྱི་ངོས་ནས་བཤད་ན་ནམ་རྒྱུན་དུས་ཚོད་ཧ་ཅང་འགྲོ་མགྱོགས་ཀྱང་དེ་ཉིན་གྱི་དུས་ཚོད་འཁྱོལ་ཁག་པོ་བྱུང་བས་དེབ་ལྟ་ཁུལ་བྱས་ཀྱང་སེམས་ལ་ཟུག་ཐབས་བྲལ། ས་དལ་བུས་རུབ་པ་དང་། གྲོང་ཁྱེར་གྱི་མཚན་མོའི་མཁའ་དབྱིངས་སུ་གློག་བཞུའི་འོད་མདངས་ཀྱིས་ཁྱབ་ནའང་ཁོ་ད་དུང་ལོག་མེད་པས། པད་དབྱངས་ཐབས་ཟད་དེ་སྔོན་ལ་ཁྱིམ་གཉིས་ལ་ཁ་པར་བརྒྱབ་སྟེ་ཁོ་སླེབས་མིན་སྐད་ཆ་དྲིས་ཀྱང་། ཕྱོགས་གཉིསཀ་ནས་སླེབས་མ་བྱུང་ཟེར་བ་ལས་དེ་ཙམ་གྱི་དོ་སྣང་མ་བྱས། བསྟན་306

འཛིན་འགྲོ་སྲིད་པའི་ས་གང་ཡོད་ལ་ཁ་པར་བརྒྱབ་ནས་སྐད་ཆ་དྲིས་ཀྱང་ཚང་མ་སྟོང་པར་གྱུར། མོ་རང་ཐབས་ཟད་འུ་ཐུག་ནས་ངུ་སྡུབ་རྒྱག་བཞིན་ཟླ་སྒྲོན་བསྟན་འཛིན་འཚོལ་རོགས་ལ་སྐད་བཏང་། ཟླ་སྒྲོན་གྱིས་ཁ་པར་ནང་ནས‘‘ཨ་ཅག ལྷ་ས་ཆེན་པོ་འདི་འདྲ་ལ་ག་པར་འཚོལ་བར་འགྲོའམ། མ་གཞི་ནས་མི་ཚོསྐྱིད་སྐྱིད་ལ་ཕྱིན་པ་ཡིན་འགྲོ། སེམས་ཁྲལ་མ་བྱེད། ང་ལམ་སེང་སླེབས་ཡོང་་ཞེས་ཁ་པར་བཞགཡུད་ཙམ་ནས་ཟླ་སྒྲོན་སླེབས་པ་དང་། སྐབས་དེར་མཚན་མོའི་ཆུ་ཚོད་བཅུ་གཅིག་ཟིན་ཀྱང་པད་དབྱངས་ཀྱིས་ད་དུང་ཉིན་དགུང་ལྟོ་ཆས་ཀྱང་བཟོས་མེད་པ་ཤེས་སྐབས། ཟླ་སྒྲོན་གྱིས་འཁང་ར་བྱེད་བཞིན་ལྟོ་ཆས་ཨུ་ཚུགས་ཀྱིས་ཟ་དགོས་པའི་ཁ་ཏ་བྱས་རྗེས་ཁྱིམ་དུ་སྒུག་ནས་བསྡད་པ་དང་། དེའི་རིང་ཟླ་སྒྲོན་གྱིས་རང་གི་དགའ་རོགས་གསར་པ་ཧྥེ་ལེ་སྤྲུ་ཡི་སྐོར་མི་ཉུང་བ་ཞིག་བཤད།ཆུ་ཚོད་བཅུ་གཉིས་ཟིན་གྲབས་ཡོད་པས་པད་དབྱངས་སེམས་འཚབ་ནས་བསྟན་འཛིན་གྱི་ཕ་མར་ཁ་པར་རྒྱག་རྩིས་བྱས། འོན་ཀྱང་ཟླ་སྒྲོན་ནི་མཚན་མོའི་འཚོ་བར་རྒྱུས་མངའ་ཡོད་པས་མུ་མཐུད་སྒུག་ནས་ཁ་པར་རྒྱག་ཏུ་མ་བཅུགསྐབས་དེར་ཟླ་སྒྲོན་གྱིས་མུ་མཐུད་དེ་རང་གི་དགའ་རོགས་ཀྱི་སྐོར་མི་ཉུང་བ་ཞིག་བཤད་ཀྱང་། ཉན་མཁན་གྱི་སེམས་མོའི་དགའ་རོགས་སྟེང་མེད་པས་ཆོ་མེད་པ་ལྟ་བུར་མངོན་ནས་བཤད་མཚམས་བཞག སྐབས་དེར་རྒྱུས་མངའ་ཆེ་བའི་སྦག་སྦག་གི་སྒྲ་ཐོས་པ་དང་བུ་རྫི་མ་དང་བཅས་པ་ཁོ་ཚོ་ཚང་མ་སྒོ་ཁར་ཐོན།བསྟན་འཛིན་སྒོ་འགྲམ་དུ་སླེབས་རྗེས་སྦག་སྦག་གི་མེ་བསད། གོམ་པ་བརྟན་པོས་སྤོ་ཁུལ་བྱས་ཀྱང་ཆང་གིས་བཟི་བའི་གོམ་པ་འཁྱོར་དེ་སྤོས། ཁོ་མཐོང་307

བས་པད་དབྱངས་དགའ་ཐག་ཆོད་ནས་ཁོའི་མདུན་དུ་ཕྱིན་ཏེ‘‘བསྟན་འཛིན་ལགས། ཁྱེད་རང་གིས་ལན་ཙམ་མ་བཞག་པར་་་་་་་ང་ནི་སེམས་ཁྲལ་གྱིས་ཤི་གྲབས་བྱས་ཏེ་བསྡད་ཡོད’’ཅེས་བསྐྱོར་རྩིས་བྱེད་སྐབས་ཁོས་མོ་ཕར་འབུད་ནས‘‘ང་ར་བཟི་མེད’’ཅེས་ཁང་པའི་ནང་དུ་འཛུལ།ཟླ་སྒྲོན་གྱིས་རང་གི་གྲོགས་མོ་ལ‘‘ངས་བཤད་མ་བྱུང་ངམ། མི་ཚོ་དངོས་གནས་སྐྱིད་སྐྱིད་ལ་ཕྱིན་པ་རེད། དེའི་མིང་ལ་སེམས་ཆུང་བར་ཆག་སྒོ་ཟེར།ཨ་ཅག་རང་དང་ང་ལ་རེ་བ་རྒྱག་མཁན་རིག་འཛིན་སྨྱོན་པ་ཁོ་གཅིག་པ་རེད།ཁ་གདངས་ཚད་ལ་ཤེས་བྱ་ཡོན་ཏན་རྩ་ཆེན་ཡིན་ལུགས་དང་། དོན་སྙིང་ལྡན་པའི་མི་ཚེ་གང་འདྲ་ཟེ་སྐྱེལ་དགོས་མིན་གྱི་སྟོང་གཏམ་བཤད་དེ་སྡོད་ཀྱི་རེདམི’ཅེས་བཤད། བསྟན་འཛིན་གྱིས་ཧབ་དགོད་ཆེན་པོ་ཞིག་བྱས་པ་དང་དེ་ནས‘‘ཁྱེད་རང་གིས་གསན་བྱུང་ངམ། ཟླ་སྒྲོན་གྱིས་བཤད་པ་དེ་རང་རེད། དུས་དེང་སང་དེབ་ལ་བལྟས་ཏེ་ཕྱུག་པོ་ཆགས་པ་སུ་ཡོད་དམ’་ཞེས་ལྡབ་ལྡིབ་ཀྱི་ངག་གིས་བཤད། དེར་པད་དབྱངས་ཀྱིས་ལན་ཅི་ཡང་མ་བརྒྱབ་པར་ལྷ་མོ་ལ་དུང་བན་ནང་ཆུ་དང་ཨ་ཅོར་འཁྱེར་ཡོང་དུ་བཅུག པད་དབྱངས་ཀྱིས་ངང་རྒྱུད་རིང་པོས་ཁོའི་ངོ་གདོང་གཙང་མར་ཕྱིས། ཁོ་ཉལ་ཁྲིའི་སྟེང་བསྙལ་རྗེས་ཁོའི་ལག་གཡས་པ་ནས་དམ་པོར་འཇུས་ཏེ་ཧ་ལམ་ཁོ་སླར་ཡང་བྲོས་པར་དོགས་པ་ལྟར་སྣང་། བསྟན་འཛིན་དལ་བུས་གཉིད་དུ་ཡུར་ཏེ་སྣ་ཁུང་ནས་སིར་སྒྲ་གྲགས་ཡོང་བས་ཟླ་སྒྲོན་གྱིས‘‘ཨ་ཅག ད་ང་འགྲོ་གི་ཡིནརི’ཞེས་བཤད། དོན་དངོས་ཐོག་ཁོ་གཉིད་རྦད་དེ་ཁུག་མེད་པས་ཁོས་མགོ་བོ་ཡར་དགྱེ་དགྱེ་བྱས་ཏེ‘‘ཟླ་སྒྲོན་རང་སྔོན་ལ་མ་འགྲོ་དང་། དེ་རིང་ངས་སེམས་སྐྱིད་བོད་ཟས་ནང་སྦི་308

རག་ཕྲན་བུ་བཏུང་བ་ཡིན། སེམས་སྐྱིད་བོད་ཟས་ཁང་དེ་ཕྱི་ནས་བལྟས་ན་བོད་ཟས་ཁང་སྤྱིར་བཏང་ཞིག་རེད་འདུག་ཀྱང་དེའི་ཐོག་ཁར་སྦག་ཁང་སྐྱིད་པོ་ཞིག་འདུག ངས་ཉིན་གཅིག་ཟླ་སྒྲོན་རང་ཡང་ཁྲིད་ཆོག ཁོང་དི་སྐྱིད་པོ་བྱེད་ཤེས་མཁན་དེ་འདྲ་མ་རེད་’ཅེས་ལྡབ་ལྡིབ་ངག་གིས་བཤད། ཟླ་སྒྲོན་གྱིས‘‘ཁྱེད་རང་དེ་འདྲ་གསུངས་རྒྱུ་ཨ་ཡོད། ཨ་ཅག་གིས་ཁྱེད་རང་གི་ཆེད་དུ ’’ཞེས་རླུང་སྟོན་རྩིས་བྱས་པས་པད་དབྱངས་ཀྱིས‘‘ཟླ་སྒྲོན། རང་ཁ་རོག་སྡོད་དང་།དེ་ལས་ཁྱོད་ལོག་སོང་ན་འགྲིག་པ་འདུགམི་ ཅེས་ཁུག་མ་སྤྲད་དེ་སྒོ་ཁར་བསྐྱལ།ཟླ་སྒྲོན་གྱིས‘‘ཨ་ཅག་རང་ནི་མི་སྙོམས་ཆུང་ཞེ་པོ་ཅིག་འདུག རང་དེ་ལྟར་བྱས་ན་གྱོང་འཁེལ་ཡོང་། དོ་དགོང་ཅོག་གི་ཚུལ་དེ་མཐོང་བ་དང་ཨ་ཅག་རང་གིས་དངངས་སྐྲག་ཆེན་པོས་སྒུག་ཚུལ་དྲན་སྐབས་ང་ཁོང་ཁྲོས་བཟི་གྲབས་བྱེད་ཀྱིན་་འདུག ད་ང་སྐྱེལ་མི་དགོས’མིཞེས་ཕུ་ཤོར་ཤོར་ངང་དེ་ནས་ཁ་བྲལ།པད་དབྱངས་ཀྱིས་ཟླ་སྒྲོན་གྱི་རྒྱབ་གཟུགས་ལ་ལྟ་བཞིན་མོའི་སྐད་ཆར་འདང་རྒྱག་བྱེད་བཞིན་པའི་མཚམས་དེར་ཁང་པའི་ནང་ནས་བསྟན་འཛིན་གྱིས་མོ་འབོད་ཀྱི་ཡོད་པས་མོ་རང་རྟབ་རྟོབ་་པོར་ཁོའི་འཁྲིས་སུ་ལོག བསྟན་འཛིན་གྱིས་མོའི་ལག་གཉིས་ནས་འཇུས་ཏེ‘‘པད་དབྱངས་ལགས། ཁྱེད་རང་དེ་རིང་སེམས་ཁྲལ་ཆེན་པོ་བྱུང་བ་ངས་ལོས་ཀྱང་ཤེས། ཁྱེད་རང་གིས་ཨུ་ཚུགས་མཐའ་སྐྱེལ་བྱས་ནས་སློབ་གྲྭར་འགྲོ་དགོས་ཡོད་—མ་གསུངས་ཚེ་ང་གཉིས་མི་སྐྱིད་པ་ཡོང་དོན་མེདརྟོ གལ་སྲིད་ཡིག་ཚད་ལོན་ན་ང་ཚོ་ལོ་གཉིས་ཁ་འབྲལ་དགོས་རེད། ལོ་གཉིས་ཟེར་དུས་དུས་ཚོད་ཐུང་ཐུང་མ་རེད། མཚན་ཞག་བདུན་བརྒྱ་་ཉི་ཤུ་ཏག་ཏག་རེད། དེ་འདྲ་ཁྱེད་རང་ཕྲུ་གུའི་ཨ་མ་ཞིག་གིས་བཟོད་ཐུབ་ཀྱང་309

ང་དང་བུས་བཟོད་ཐུབ་པ་མི་འདུག་་ཅེས་མིག་ཆུ་ཡང་གཏོང་བཞིན་སྨྲས།མོསཁོའི་ངོ་གདོང་ལ་ལྟ་བཞིན་རྒྱུས་མངའ་མེད་པའི་སྣང་བ་ཞིག་ཤུགས་ཀྱིས་བྱུང་བས། པད་དབྱངས་ཀྱིས‘‘བསྟན་འཛིན་ལགས། ཚང་མ་ངས་ནོར་བ་རེད། ད་དོ་དགོང་ཁྱེད་རང་ཁ་ཁུ་སིམ་མེར་གཟིམས་བཞུགས་དང’’ཞེས་སུན་སྣང་བསྟན། མོའི་སྐད་ཆའི་མཇུག་མ་རྫོགས་གོང‘‘རེད། རེད། ང་ལ་སེམས་ནང་གི་སྐད་ཆ་ཤོད་པའི་དབང་ཆ་མེད། ཁྱེད་རང་ནམ་མཁའི་ལྷ་མོ་ལ་ངས་ཞུ་ག་ལ་ཕོད’་ཅེས་སྐད་ཆ་རྫོགས་རྒྱུ་མེད་པས། མོའི་བསམ་པར་མོ་རང་འདིར་བསྡད་ན་ཁ་མཆུའི་རྒྱུ་རེད་བསམ་ཏེ་ཅོག་ཙེའི་སྟེང་དུ་ཆུ་གྲང་མོ་གྷི་ལ་སི་གང་བླུགས་ཏེ་བཞག ད་དུང་སྐྱུག་སྣོད་དུང་བན་ནང་ཆུ་ཕྲན་བུ་བླུགས་ཏེ་ཉལ་ཁྲིའི་འགྲམ་དུ་བཞག་རྗེས་བུ་པང་པར་བཏབ་ནས་ཁང་པ་མདོ་མར་ཉལ་བར་ཕྱིན།པད་དབྱངས་ཉལ་ཁྲིའི་སྟེང་དུ་ཉལ་ཡང་སྐྱིད་པའི་གཉིད་དང་བྲལ་ཞིང་།སེམས་ནང་བསྟན་འཛིན་ངོ་ཤེས་པ་ནས་ད་བར་གྱི་གནས་ཚུལ་རྣམས་གློག་བརྙན་བསྟན་པ་ཇི་བཞིན་ཀླད་པའི་ནང་དུ་ཝ་ལེར་གསལ་ཏེ་སེམས་སྡུག་ཆེན་པོས་ཡུད་ཙམ་ངུས། འཁྱོལ་དཀའ་བའི་མཚན་མོ་དེ་འདས་ནས་ཐོ་རེངས་ཀྱི་སྐྱ་མདའ་གཏོང་སྐབས་མོ་གཞི་ནས་གཉིད་ཟམ་ཟིམ་ཞིག་ཁུག ཡུད་ཙམ་སོང་རྗེས་བསྟན་འཛིན་མོའི་འཁྲིས་སུ་ཡོང་བས་མོ་གཉིད་ལས་སད། ཉལ་སའི་ནང་ཇ་ཕོར་ཨུ་ཚུགས་ཀྱིས་སྤྲད་ནས་ངོ་བསུས། མོས་ཁ་ཕར་སློག་ཏེ་ཁ་ཡ་མ་བྱས་ཀྱང་བསྟན་འཛིན་གྱིས་མོའི་གདོང་ལ་བྱིལ་བྱིལ་བྱེད་ཀྱིན‘‘པད་དབྱངས་ལགས།་ ད་ཁྲོས་མ་བཞུགས་དང་། མདང་ནུབ་ང་རང་སྦི་རག་བཏུང་དྲགས་ནས་ཁྱེད་རངགི་སེམས་ལ་ཕོག་པའི་སྐད་ཆ་མང་པོ་ཅིག་བཤད་པ་འདྲ། ད་ནངས་ལྷ་310

མོས་ཀྱང་ང་ལ་ཁ་རྡུང་གཏོང་གི་འདུག ད་རེས་མ་གཏོགས་རྗེས་མ་དེ་འདྲ་ཡོང་མི་སྲིད་པས་སེམས་ལ་མ་འཛིན་ཨཱ་’ཞེས་ངོ་བསུས་ཀྱང་། པད་དབྱངས་ཀྱིས‘‘ཆང་འཐུངས་པའི་རྗེས་ལ་གཞི་ནས་སེམས་ནང་གི་སྐད་ཆ་དྲང་པོ་ཤོད་ཀྱི་རེད། འོན་ཀྱང་ང་ཆང་འཐུང་མཁན་དང་མཱ་ཅང་རྒྱག་མཁན་ལ་དགའ་པོ་མེད་པ་ཁྱེད་རང་གིས་ཤེས་གསལ་རེད། སླད་ཕྱིན་གནས་ཚུལ་དེ་འདྲ་མ་ཐོན་པ་བྱེད་རོགས་་ཞེས་རང་ལ་ཕོག་ཐུག་ཆེན་པོ་བྱུང་བའི་མིག་ཆ་རིང་པོ་ཞིག་བཏང་༄རྗེས་ཁོས་སྤྲད་པའི་ཇ་ཕོར་བླངས་ཏེ་བཏུང་། སྐབས་དེར་ཁོའི་བསམ་བློའི་ནང་དུའང་སླད་ཕྱིན་བསྒྱུར་བཀོད་མཐར་ཕྱིན་པ་གཏོང་རྒྱུའི་དམ་བཅའ་བཀོད།ཁ་བ་བུ་ཡུག་འཚུབ་བྱུང་།ད་༡ད་དགོང་མོའི་སློབ་ཚན་ལ་པད་དབྱངས་བསྐྱལ་རྗེས། ཁོས་རང་སེམས་ཇི་ཙམ་གཅུན་ཡང་སྦག་སྦག་གི་ཁ་ལོ་རང་བཞིན་གྱིས་སེམས་སྐྱིད་བོད་ཟས་ཀྱི་ཕྱོགས་སུ་ཤོར། མཚམས་དེར་ཁོས་རང་གིས་རང་ལ‘‘ཆུ་ཚོད་གཉིས་རང།གཉིས་རང’་ཞེས་སེམས་ནང་ལྕག་སྐུལ་ཡང་སེ་བརྒྱབ་པ་དང་། ཆུ་ཚོད་གཉིས་ནང་མཱ་ཅང་སི་ཤུང་གཅིག་(རེས་སྐོར་བཞི)བརྒྱབ་ཚར་གྱི་ཡོད་པས། དེའི་རིངཁོ་ལ་ཐོབ་ཤོར་གང་བྱུང་ཡང་པད་དབྱངས་བསུ་བར་འགྲོ་རྐྱང་བྱེད་ཀྱིན་ཡོད། ཁོའི་བྱེད་སྟངས་དེར་དང་ཐོག་སྦག་རོགས་ཚོས་བསམ་གཞིགས་བྱས་ཀྱང་། དུས་ཚོད་ངེས་ཅན་སོང་སྐབས་ཁོ་ཚོ་ཕན་ཚུན་ནང་ཚགས་ཆགས་ནས་ཁོ་འགྲོ་རྩིས་བྱེད་སྐབས་སྦག་རོགས་ཤིག་གིས‘‘ལས་ཀ་གྲོལ་ནས་མཱ་ཅང་ཕྲན་311

ཙམ་བརྒྱབ་པར་ཨ་ཅེ་ལ་འདི་འདྲ་སྐུག་རྒྱུ་ག་རེ་འདུག་གམ། ཁྱེད་རང་དངུལ་་ཁང་གི་མི་མ་རེད་དམ་་ཞེས་བློ་ཁོག་བསླབས། དེ་ཉིན་སླར་ཡང་སྦི་རག་གི་ཅུང་བཟི་ཡོད་པ་དང་ཁོང་ཚོའི་སྐད་ཆ་སེམས་ལ་གཟན་པོ་བྱུང་བས། རང་ཉིད་ཨ་ཅེ་ལ་སྐྲག་མཁན་སྙོམས་ཆུང་དེ་འདྲ་མིན་ལུགས་ར་སྤྲོད་བྱ་ཆེད་པད་དབྱངས་བསུ་བར་མ་སོང་བར་མུ་མཐུད་མཱ་ཅང་བརྒྱབ་ནས་བསྡད།རང་གི་ཁྱོ་བོའི་གྲིབ་ནག་ཙམ་མཐོང་སར་མེད་པས། པད་དབྱངས་ཀྱི་ཡིད་ལ་གློ་བུར་དུ་ཁ་སྔོན་བསྟན་འཛིན་ར་བཟི་བའི་སྐབས་ཤོད་མྱོང་བའི‘‘སེམས་སྐྱིད་བོད་ཟས་’ཞེས་པ་དེ་དྲན་ཏེ་ཐད་ཀར་ཁྱིམ་ལ་མ་ལོག་པར་མི་ལ་སྐད་ཆ་འདྲི་བཞིན་བོད་ཟས་ཁང་དེ་འཚོལ་བར་ཕྱིན། སྲང་ལམ་གུ་དོག་པོ་ཞིག་ཟད་མཐའི་བོད་ཟས་ཁང་ཞིག་གི་སྒོ་འགྲམ་དུ་ཁོའི་སྦག་སྦག་དེ་སྦག་སྦག་དང་རྐང་འཁོར་ཁ་ཤས་དང་མཉམ་དུ་བཞག་ཡོད་ལ་སྒོའི་སྟེང་དུ‘‘སེམས་སྐྱིད་བོད་ཟས་ཁང’’ཞེས་བྲིས་འདུག མོས་སྒོ་ཡོལ་ཕྱེ་ནས་ནང་དུ་འཛུལ་སྐབས་འོག་ཁང་དུ་སྐུ་མགྲོན་ཧ་ལམ་མཐོང་རྒྱུ་མེད་པར་པང་རས་སྔོན་པོ་རིང་པོ་ཞིག་དཀྲིས་པའི་ཞབས་ཞུ་མ་ཞིག་གིས་བརྙན་ཕབ་ལྟ་བཞིན་འདུག མོ་ཡར་འཛུལ་བ་དང་བུ་མོ་དེ་མགྱོགས་པོ་ཡར་ལངས་ཏེ‘‘ཨ་ཅག་ལགས། ཁྱེད་རང་གསོལ་ཇ་ཡིན་ནམ་བཞེས་ཐུག་ཡིན་’ཞེས་སྐད་ཆ་དྲིས། པད་དབྱངས་རྐུབ་སྟེགས་ཟད་ཏོ་ཞིག་གི་སྟེང་དུ་བསྡད་ནས‘‘བུ་མོ། ང་འདིར་མི་ཞིག་སྒུག་པར་ཡོང་བ་ཡིན་མིཞེས་ཨུ་ཚུགས་ཀྱིས་འཛུམ་ཙམ་བྱས་རྗེས་ཁུག་མའི་ནང་ནས་དེབ་ཅིག་བཏོན་ཏེ་ལྟ་གིན་བསྡད། བུ་མོ་དེ་ནི་སྔར་བཞིན་ཝུ་སུང་གི་བོད་སྐད་བརྙན་ཕབ་དེར་རྩེ་གཅིག་ཏུ་བལྟས་ནས་དབྱིངས་ཞུགས་པ་ལས་མོ་ལ་ཁ་ཡ་ཙམ་ཡང་མི་བྱེད།312

པད་དབྱངས་ཀྱིས་དེབ་ལྟ་ཞོར་ཆུ་ཚོད་གཅིག་ཙམ་བསྡད་ཀྱང་ཁ་ལག་ཟ་མཁན་དང་ཇ་འཐུང་མཁན་གཅིག་ཀྱང་མ་སླེབས།མཚན་མོའི་ཆུ་ཚོད་བཅུ་དང་ཕྱེད་ཀ་ཟིན་ཡང་། ཐོག་ཁ4ར་ད་དུང་མཱ་ཅང་རྒྱག་པའི་སྒྲ་གྲགས་ཀྱིན་ཡོད་པས་མོས་ཞབས་ཞུ་མ་དེར‘‘བུ་མོ། ཐོག་ཁའི་སྦག་རྒྱག་མཁན་དེ་ཚོ་སྦག་མཚམས་ག་དུས་འཇོག་གི་འདུག་གམ་་ཞེས་དྲིས།བུ་མོ་དེས་ལག་འདོགས་ཆུ་ཚོད་ལ་ལྟ་ཙམ་བྱས་ཏེ‘‘ད་ལྟ་སྔ་པོ་རེད། སྔ་ཤོས་ལ་ཆུ་ཚོད་བཅུ་གཅིག་ལ་ལོག་མཁན་འདུག་ལ། ཡང་ཁ་ཤས་མཚན་གང་བརྒྱབ་ནས་སྡོད་ཀྱིན་འདུག’མིཅེས་ལན་ཧ་ཅང་སྟབས་བདེ་ཞིག་བརྒྱབ་རྗེས་སྔར་བཞིན་རིག་པ་རྩེ་གཅིག་ཏུ་སྒྲིམ་ནས་རང་གི་ལྟད་མོར་ལྟ་གིན་བསྡད། མོས་སླར་ཡང་སྡུག་བསྲན་གྱིས་ཆུ་ཚོད་ཕྱེད་ཀ་སྒུག་པ་དང་ཁོང་ཡང་སྔ་ཙམ་ལོག་པའི་རེ་སྒུག་བྱས།ཏག་ཏག་ཆུ་ཚོད་བཅུ་གཅིག་ཡོལ་ཙམ་ལ་བུད་མེད་ཁ་ཤས་དང་སྐྱེས་པ་དར་ཡོལ་གཉིས་ཐོག་ཁ་ནས་བབ་ཡོང་བཞིན། ཁོ་ག་ཚོད་ཤོར་བ་དང་མོ་ལ་ག་ཚོད་ཐོབ་ལུགས་འཚང་ཁ་ཤིག་ཤིག་ངང་ཤོད་ཀྱིན་དེ་ནས་ཁ་གྱེས། བསྟན་འཛིན་སྔར་བཞིན་ཐོན་མེད་ཅིང་ཁྱིམ་དུ་ད་དུང་བུ་བཞག་ཡོད་པ་དང་དགོང་མོ་ཉལ་ཁར་ཨ་མ་མ་མཐོང་ཚེ་གང་འདྲ་བྱས་ཀྱང་ཉལ་གྱི་མེད་པས། མོ་རང་སེམས་འཚབ་ཏེ་སྒུག་ཡུན་མ་ཐེག་པས་རྐང་པའི་འདེགས་འཇོག་ཐོག་ཁའི་སྐས་ཁར་སྤོས་ཏེ་ཁོ་སྐད་གཏོང་ཙིས་བྱས། རྡོ་སྐས་ཕྱེད་ཀ་འཛེགས་ཟིན་ནའང་ཡིད་གཉིས་ཐེ་ཚོམ་དུ་གྱུར་ནས་ཕྱིར་ལོག་བྱས་པ་དང་ཁ་ཕྱོགས་བསྒྱུར་ནས་གོམ་ཁ་ཁྱིམ་གྱི་ཕྱོགས་སུ་བསྒྱུར། སྦྱིན་བདག་ཡོང་རྒྱུར་སྒུག་ཡོད་པའི་སྦག་སྦག་དམར་313

པོ་དེ་གཅིག་པུར་སྲང་ལམ་ནང་བསྡད་ཡོད་པས། པད་དབྱངས་ཀྱིས་དེ་མཐོང་བ་དང་དོན་མེད་སྐྱོ་སྣང་ཞིག་འཆར་ནས་རང་དབང་མེད་པར་མིག་ཆུ་ཤོར།པད་དབྱངས་ཁྱིམ་དུ་འབྱོར་སྐབས་མཚན་མོའི་ཆུ་ཚོད་བཅུ་གཉིས་ཟིན་གྲབས་ཡོདཀྱང་། བུ་ད་དུང་མ་ཉལ་བར་ལྷ་མོའི་པང་དུ་ཉར་ཡོད་པ་དང་། ལྷ་མོ་ཡང་གཉིད་ལྕོག་གིས་མགོ་ལྕོག་ལྡེམ་ཀྱིན་བསྡད་ཡོད་པས་ཁང་པའི་སྒོ་ཕྱེ་བ་ཡང་མ་ཚོར། པད་དབྱངས་ཀྱིས་སྐད་ཆུང་ངུས‘‘ལྷ་མོམི’ཞེས་འབོད་པ་བུས་སྔོན་ལ་གོསྟེ‘‘ཨ་མ་་ཞེས་ལྷ་མོའི་པང་ནས་མཆོངས་པ་དང་པད་དབྱངས་ལ་འཁྱུད་ཡོང་། ལྷ་མོ་འཚབ་ཤ་ལངས་ནས་མགྱོགས་པོ་ཡར་ལངས་པ་དང་མིག་ཕུར་གྱིན‘‘ཨ་ཅག་ལགས། བུ་ད་ལྟ་གཞི་ནས་ངའི་པང་ཁའི་ནང་གཉིད་ལྕོག་ཕྲན་བུ་བརྒྱབ་པ་མ་གཏོགས་ངུས་ངུས་པར་བསྡད་སོང་མི ཞེས་དང་། ཡང་པད་དབྱངས་ཀྱི་གདོང་གཤིས་ཡག་པོ་མེད་པ་དང་བསྟན་འཛིན་མཉམ་དུ་མེད་པས་སྐད་ཆ་འདྲི་མ་ཕོད།ལྷ་མོས་རྣམ་ཀུན་ལྟར་ཐུག་པ་ཚ་པོ་རླངས་པ་ཚུབ་ཚུབ་ཅིག་ཁྱེར་ཡོང་ནས་པད་དབྱངས་ལ་སྤྲད་པ་དང་། ཨ་མ་སླེབས་པས་བློ་བདེ་ཐག་ཆོད་ནས་དེ་མ་ཐག་གཉིད་དུ་ཡུར་བའི་བུ་བསྙལ་རྗེས་པད་དབྱངས་ཀྱི་འཁྲིས་སུ་བསྡད་དེ‘‘ཅོ་ཅོག་ལགས་དེང་སང་སྡུག་ཏུ་སྡུག་ཏུ་འགྲོ་གིན་འདུག ཨ་ཅག་ལགས་ཁྱེད་རང་ཡང་ཧ་གོ་མཁན་ཞིག་ཡིན་པས་ཅོ་ཅོག་ལགས་འདི་ལྟར་སྐྱག་ལངས་གཏོང་རྒྱུ་མི་འདུག’’ཅེས་བསྟན་འཛིན་ལ་འཁང་ར་བྱས། མོས‘‘ལྷ་མོ། ངས་ཤེས་སོང།སང་ཉིན་སྔ་པོ་ལངས་དགོས་པས་སྔ་ཙམ་ཉོལ་ཤོག ངས་ཁོང་སྒུག་ཆོག ཁོང་ནང་ལ་མ་བསྡད་པའི་ཐད་ང་ལ་ཡང་ལན་པ་ཡོད། ང་རང་ཨུ་ཚུགས་ཚ་དྲགས་314 ་

པས་ལན་པ་རེདམི་ཅེས་ཁ་ནས་དེ་ལྟར་བཤད་ཀྱང་། སེམས་སྐྱོ་དྲགས་ཏེ་སྐད་ཆའི་མཇུག་མ་རྫོགས་གོང་སླར་ཡང་རང་དབང་མེད་པར་མིག་ཆུ་ཤོར། ལྷ་མོས‘‘ཨ་ཅག་ལགས། ཁྱེད་རང་གཉིས་ཀྱིས་ང་ནང་མིར་བརྩིས་ཏེ་ཡག་པོ་ཞེ་དྲག་གནང་གི་ཡོད། ངའི་སེམས་ཀྱི་གཏིང་ནས་ཁྱེད་རང་གཉིས་འཆམ་མཐུན་དང་སྤྲོ་པོ་བྱུང་རོགས་བྱས་ན་ཅི་མ་རུང་བསམ་གྱི་འདུག ཁྱེད་རང་གཉིས་འདི་འདྲ་ཟེ་སྤྲོ་པོ་མ་བྱུང་ན་ང་ཡང་སེམས་སྐྱིད་པོ་མི་འདུག ན་ནིང་གཞེས་ནིང་ང་ཚོ་ཚང་མ་སྤྲོ་པོ་ག་ཚོད་མེད་དམམི་ཞེས་བློ་ཕམ་ཆེན་པོས་བཤད། ལྷ་མོའི་སྐད་ཆ་དེ་གོ་རྗེས་སོ་སོས་སློབ་གྲྭར་འགྲོ་རྒྱུར་ཨུ་ཚུགས་དེ་ལྟ་བུ་བྱས་པར་གནོང་འགྱོད་ཐེངས་དང་པོ་སྐྱེས།ལྷ་མོ་ཉལ་རྗེས་ཧྲ་ཧྥ་སྟེང་དུ་བསྡད་པ་དང་གློག་བསད་ནས་གཉིད་ཕྲན་ཙམ་ཁུག་ཐབས་བྱས་ཀྱང་མོའི་དྲན་ཤེས་ཀྱི་མེ་ལོང་ངོས་སུ་ཁོ་སྟེས་དབང་གྱིས་ངོ་ཤེས་པ་དང་། ངོ་ཤེས་ནས་དགའ་པོ་བྱས། དེ་རྗེས་གཉེན་སྒྲིག་བྱས་པ་སོགས་བྱ་བའི་གོ་རིམ་བཞིན་ལྷམ་མེར་གསལ་བ་དང་། ལྷ་མོས་བཤད་པའི‘‘ན་ནིང་གཞེས་ནིང་ང་ཚོ་སྐྱིད་པོ་གང་འདྲ་མེད་དམ་་ཞེས་པའི་སྐད་ཆ་ཡང་རྣ་ལམ་དུ་བྲག་ཆ་བཞིན་ཡང་ཡང་འཁོར། ཁོང་གིས་ཁ་སྔོན་འགྲོ་རྒྱུ་མེད་པའི་ཁས་བླངས་ཟིན་ཡང་ ཁོང་དངོས་གནས་འགྱུར་བ་ཡིན་ནམ། དུས་ཚོད་ཀྱི་འཁོར་ལོ་མཚན་ཕྱེད་ཀྱི་གཉིས་པའི་སྟེང་སླེབས་སྐབས་བསྟན་འཛིན་སྐད་སྒྲ་གང་ཡང་མེད་པར་ལོག་སླེབས། ཁོས་ཁྱིམ་དུ་མ་འབྱོར་གོང་སྦག་སྦག་གི་མེ་བསད་དེ་དེད་ཡོང་བ་དང་སྦག་སྦག་དལ་པོས་བཞག་རྗེས་སྒོ་ཡང་སྒྲ་མེད་པར་ཕྱེ། ཁང་པའི་ནང་ཡར་འཛུལ་སྐབས་ལྷམ་གཉིས་ཕུད་དེ་རྐང་རྗེན་མར་རྐུན་བུ་315

ཞིག་དང་འདྲ་བར་ཁང་པ་སྦུག་མར་འཛུལ་རྩིས་བྱེད་སྐབས‘‘ཚག’་སྒྲ་དང་བཅས་པད་དབྱངས་ཀྱིས་གློག་སྒྲོན་སྤར། ‘‘སྡུག་ཤི། ང་ཞེ་པོ་གཅིག་འདྲོག་བྱུང་། ཁྱེད་རང་ད་དུང་གཟིམ་མེད་དམ་་ཞེས་བསྟན་འཛིན་གྱིས་ལྕེ་བསྣར་ཙམ་བྱས་ཤིང་། དེ་ནི་སྒྲིག་ལམ་ལས་འགལ་བའི་སློབ་མ་ཞིག་འཛིན་གྲྭའི་ཀྲུའུ་རེནགྱི་མདུན་དུ་ལངས་པ་དང་ཅི་མི་འདྲ། མོས་སྒམ་པོས‘‘ཁྱེད་རང་ལོག་ཕེབས་རྒྱུ་དྲན་པ་རེད’’ཅེས་ཧ་ཅང་མ་མོས་པའི་རྣམ་འགྱུར་གྱིས་སྨྲས་པས།ཁོས‘‘ལྕམ་སྐུ་ཞབས། ཅི་དྲག དོ་དགོང་ཡང་འཕྱི་ཙམ་བྱས་སོང་བས་དགོངས་པ་དང་བ་ཞིག་’ ཅེས་ཀུ་རེ་དང་སྦྲགས་ཏེ་ངོ་བསུས་ཀྱང་། པད་དབྱངས་ཧྲ་ཧྥ་སྟེང་ནས་ཡར་ལངས་ཏེ་ཁང་པ་སྦུག་མར་འགྲོ་ཞོར་ལ‘‘ང་ལ་དགོངས་པ་མ་ཚོམ་ཟེར་དགོས་དོན་མེད། དེ་ལས་གཟིམ་ས་སྦག་ཁང་ནང་སྤོས་ན་ཏག་ཏག་རེདརིམིཅེས་ཉལ་བར་ཕྱིན། མ་གཞི་དེ་ཉིན་ཁོས་སྦི་རག་ཕྲན་བུ་བཏུང་ཡོད་ཀྱང་སོ་སོས་ནོར་བ་ཤེས་པས། སེམས་ཆུང་གིས་ཁང་པ་སྤུག་ཏུ་ཕྱིན་ནས་པད་དབྱངས་ཀྱི་ངོ་བསུས་ཀྱང་། མོས་ཁོ་ལ་ཁ་ཡ་ཙམ་མ་བྱས་པར་ཉལ་ཆས་གདོང་ལ་བཀབ་སྟེ་ཉལ། ཁོའི་སེམས་གློ་བུར་དུ་ཆུ་གྲང་མོ་བཤོས་པ་ལྟར་གྱུར་པ་དང་ད་ལྟའི་ངོ་ཚ་ཁ་སྐྱེངས་ཀྱི་འདུ་ཤེས་དེ་སྐད་ཅིག་ཉིད་དུ་ཁོང་ཁྲོར་གྱུར་པས་སྐད་ཤུགས་ཆེན་པོས‘‘རེད། རེད། ངས་སྦི་རག་ཕྲན་བུ་བཏུང།རྩེད་མོ་ཡུད་ཙམ་རྩེད་པ་དེ་ཁྱེད་རང་གི་མིག་ལ་འགྲོ་གི་མེད་པ་རེད། འོན་ཀྱང་ཁྱེད་རང་གིས་ང་ལ་བསམ་ཤེས་བྱེད་ཀྱི་ཡོད་དམ། ཁྱེད་རང་གི་སེམས་ལ་ང་སྦི་རག་ལ་དགའ་དྲགས་པ་དང་། སྦག་ཁང་ནང་ལ་འགྲོ་འདོད་ལངས་ཏེ་ཕྱིན་པ་རེད་བསམ་གྱི་འདུག་གམ། དོན་དུ་ལས་ཀ་གྲོལ་དེ་ཁྱིམ་ལ་ཡོང་རིམ་བཞིན་316

དང་ངལ་གསོ་ཡིན་རིམ་བཞིན། ནང་མི་ཚང་མ་མི་ཀུན་དང་འདྲ་བར་ཚ་རུབ་རུབ་ཏུ་སྡོད་རྒྱུ་བྱུང་ན་སྙམ་ཡང་ང་དང་ཕྲུ་གུ་གཅིག་པུ་ཁང་པ་སྲུང་ནས་སྡོད་སྐབས་དུས་ཚོད་རིང་པོ་གང་འདྲ་ཡོད་མེད་དང་། འཁྱོལ་ཁག་པོ་གང་འདྲ་ཡོད་མེད་ལ་ཁྱེད་རང་གིས་བསམ་བློ་གཏོང་མྱོང་ཡོད་ཀྱི་མ་རེད་’ཅེས་བཤད་པ་དང་། ད་དུང་རྫོགས་རྒྱུ་མེད་པ་ཤོད་བཞིན་ཡོད་པས། སྐད་ཆ་དེ་དག་མོའི་རྣ་བར་གོ་སྐབས་རང་གི་མདུན་ལ་ཡོད་པའི་སྐྱེས་པ་ཁ་བདེ་པོ་དེ་རང་གི་ཁྱོ་བོ་ཡིན་ནམ་བསམ་ནས་ཧད་དེ་ལུས། ཁོ་དབུགས་ལྷོམ་ལྷོམ་ངང་ཧྲ་ཧྥ་སྟེང་དུ་བསྡད་པ་དང་། དེ་སྔོན་མཐོང་མ་མྱོང་བའི་མིག་དམར་པོ་ཞིག་འབུར་ཚུགས་སུ་བལྟས་ནས་བསྡད་ཡོད་པས་མོ་རང་དབང་མེད་པར་ཁོག་འདར་ཤོར་བ་དང་མིག་ཆུ་ཤོར། པད་དབྱངས་ཀྱིས་ལག་གཉིས་ཀྱིས་ངོ་གདོང་བཀབ་ཏེ‘‘དཀོན་མཆོག་གིས་རྨ་ཁྱེན། ངས་མིག་བལྟས་ཏེ་གཡང་ལ་མཆོངས་འདུག’’ཅེས་སྡུག་ཡུས་ཆེན་པོས་ངུས་། བསྟན་འཛིན་གྱིས་སེམས་ཐག་ཆེན་པོ་ཞིག་བཅད་པ་བཞིན་མོ་ལ་སེམས་གསོ་བྱ་རྒྱུ་ལྟ་ཞོག དེ་ལས་ལྡོག་ཏེ་རྣ་བ་སུན་མདོག་ཁ་པོས‘‘བྱས་ན་དེ་དུས་ཁྱེད་རང་དབང་པོ་སྐྱོན་ཅན་ཡིན་པ་རེད། ཧེན ’་ཞེས་སྣ་ཤུ་འཐེན་ནས་ཁང་པ་མདོ་རུ་ཉལ་བར་ཕྱིན། མོའི་སེམས་ལ་གཏམ་ཨ་ཕས་གཏོང་རྒྱུ་ཨ་མས། ཁྱི་བདག་པོས་འགོག་རྒྱུ་མགྲོན་པོས། མ་གཞི་བྱས་ན་ངས་དོ་དགོང་ཁོ་ལ་ཡུས་ཤོད་དགོས་ཀྱང་ཁོས་ངན་བྱས་ངོ་འཁྱེར་འདི་འདྲ་བྱེད་ཀྱི་རེད་སྙམ་པ་མ་བྱུང་བས་སེམས་པ་སྐྱོ་ཐག་ཆོད་ནས་ངུས། པད་དབྱངས་ད་དུང་གྱོན་ཆས་མ་ཕུད་པར་ཉལ་ཁྲིའི་སྟེང་དུ་ངུ་གིན་བསྡད་ནས་ཁོས་ངོ་བསུ་བར་ཡོང་རྒྱུའི་རེ་བ་བྱས་ཀྱང་། ཁོ་རང་ཧྲ་ཧྥ་སྟེང་དུ་ཀམ་པ་ལི་ཞིག་གྱོན་ནས་317

སིར་སྒྲ་དང་བཅས་ཏེ་གཉིད་དུ་ཡུར་འདུག པད་དབྱངས་ངུ་ཤུམ་གྱི་འཁུན་སྒྲས་ལྷ་མོ་གཉིད་ལས་སད་པས་ཡར་ལངས་ཏེ་ཁ་ཏ་དང་སེམས་གསོ་མང་པོ་ཞིག་བྱས་པས། མོ་ལ་ཡང་སེམས་གསོ་ཕྲན་བུ་བྱུང་སྟེ་ངུ་མཚམས་བཞག་པ་དང་གྱོན་གོས་ཕུད་དེ་ཉལ། ལྷ་མོ་སླར་ཡང་གཉིད་དུ་ཡུར། འོན་ཀྱང་པད་དབྱངས་གཉིད་རྫི་མ་གང་ཁུག་རྒྱུ་ཕར་བཞག ད་ལྟ་བྱུང་མ་ཐག་པའི་ཁོའི་རྒྱུན་གཏན་མ་ཡིན་ལ་བསམ་ཡུལ་ལས་འདས་པའི་བྱེད་སྟངས་དག་ཡིད་ལ་འཁོར་ནས། མ།ཚན་གང་ཡིད་སེམས་སྐྱོ་བའི་མིག་ཆུ་ཆད་མེད་བཏང་ནས་སྔས་མགོའི་ཨ་ཅོར་ཡང་རློན་པ་ཆགས།ཉིནགཉིས་པར་མོ་སྔ་པོ་ནས་ལངས་ཏེ་སེམས་མི་སྐྱིད་བཞིན་དུ་ངོ་ལག་གཙང་མར་བཀྲུས་ཏེ་ཤེལ་སྒོར་ལྟ་སྐབས། མིག་གཉིས་སྟར་ཁ་ཙམ་རེ་སྐྲངས་ཡོད་པ་དང་མིག་མཐའ་དམར་པོ་ཆགས་པ་མ་ཟད་གདོང་གཤིས་ཀྱང་ལྷག་པར་ཞན། མོས་ཞོགས་ཟས་མ་ཟོས་པར་ཀོ་བའི་ཁུག་མ་ཕྲག་པར་བཀལ། གཉིད་ལ་ཡུར་བའི་བུའི་ངོ་གདོང་ལ་འོ་ཞིག་བྱས་རྗེས་ནང་ལས་བྱེད་བཞིན་པའི་ལྷ་མོ་ལའང་གང་ཡང་མ་བཤད་པར་ཐད་ཀར་ལས་ཁུངས་ལ་ཕྱིན།ཞོགས་པ་ཁྱིམ་ནས་ཐོན་སྐབས་ཁོང་ཁྲོ་ཞི་མེད་པ་མ་ཟད་ཕན་ཚུན་གཉིས་ཀ་བསམ་གཞིགས་ནན་པོ་ཞིག་བྱ་རྒྱུའི་ཆེད་དུ་ཉིན་ཤས་རིང་ཨ་མའི་སར་ལོག་རྩིས་ཡོད་ཀྱང་། ཉིན་དགུང་ལས་ཀ་མ་གྲོལ་གོང་ནས་བསྟན་འཛིན་སྦག་སྦག་ལ་ཞོན་ཏེ་པད་དབྱངས་བསུ་བར་སླེབས་ཤིང་། ཁོའི་རྣམ་འགྱུར་ལ་བལྟས་ན་མདང་ནུབ་གནས་ཚུལ་གང་ཡང་མ་བྱུང་བ་ལྟར་སྣང། པད་དབྱངས་ཁོ་དང་མཉམ་དུ་འགྲོ་འདོད་གཏན་ནས་མ་བྱུང་ཡང་ནང་བཀྲ་མི་ཤིས་པའི་གནས་ཚུལ་318

ཕྱི་མི་ལ་གསང་བའི་ཆེད་དུ་ཁོའི་སྦག་སྦག་གི་རྒྱབ་ཏུ་བསྡད་ནས་ལག་པ་ཡང་རྒྱབ་ངོས་ཀྱི་དངོས་པོ་བསྡམ་སའི་ལྕགས་སྒྲོམ་ལ་འཇུས་པ་ལས་ཁོ་ལ་རེག་མ་འདོད། ལམ་བར་དུ་ཁོས་ཅི་བཤད་ཀྱང་མོས་ཁ་ཡ་ཙམ་མ་བྱས། ཁྱིམ་དུ་སླེབས་རྗེས་བསྟན་འཛིན་གྱིས་པད་དབྱངས་ཀྱི་ལྷམ་ཕུད་དེ་ཧྲ་ཧྥ་སྟེང་དུ་བཞག་པདང་རང་ངོ་མས་ཇ་ཕོར་སྤྲོད་བཞིནསློཔད་དབྱངས་ལགས། ངས་དངོས་གནས་ནོར་ཞག རྗེས་སུ་རྩ་བ་ནས་མི་འགྲོ། མདང་ནུབ་ཀྱི་གནས་ཚུལ་དེ་དག་ཁྱེད་རང་གི་སེམས་ལ་མ་འཇོག་རོགས་་ཞེས་ཞུ་བ་འཐེན་པའི་ཚུལ་གྱིས་བཤད། པད་དབྱངས་ཀྱིས‘‘མ་གཞི་ནས་ཁྱེད་རང་ལ་འགྱུར་ལྡོག་དེ་ལྟ་བུ་ཇི་ལྟར་བྱུང་བ་རེད་དམ། ཁྱེད་རང་གིས་དངོས་གནས་མི་གཉིས་འཁྲབ་ཐུབ་ཀྱིན་འདུག་མིཅེས་རང་ཉིད་ནས་གོ་བ་ལོན་དཀའ་བའི་རྣམ་འགྱུར་བསྟན། བསྟན་འཛིན་གྱིས‘‘དེའི་ནང་འགྲོ་མཁན་མི་ཡག་པོ་མིན་པ་ངས་ཀྱང་ཤེས་པས་རང་སེམས་རང་གིས་གཅུན་གང་ཐུབ་བྱས་ཀྱང་སྐབས་འགར་རང་དབང་མེད་པར་གོམ་པ་དེའི་ནང་ཐལ་གྱིན་འདུག མཚམས་རེར་ངས་ཀྱང་རང་ཉིད་ངོ་མ་ཤེས་པའི་སྣང་བ་ཡོང་གིན་འདུག ཁྱེད་རང་གི་སེམས་ལ་ངས་ཁྱེད་རང་ལ་བསམ་བློ་གཏོང་གི་མི་འདུག་བསམ་ཡོད་ཀྱི་རེད། དོན་དངོས་ཐོག་ང་ཁྱེད་རང་ལ་བརྩེ་དྲགས་པ་དང་ཁྱེད་རང་ལ་སྣང་འཇོག་ཆེ་དྲགས་པས་མཐར་ད་ལྟའི་གནས་ཚུལ་འདི་འདྲ་ཆགས་པ་རེད། ཁྱེད་རང་ལྐུགས་པ་ཨུ་ཚུགས་ཚ་པོ་དེ་འདྲ་མེད་པར་སྤྱིར་བཏང་གི་སྐྱེད་མ་ཞིག་ཡིན་ན་གནས་ཚུལ་འདི་འདྲ་ཡོང་དོན་མེད། འོན་ཀྱང་ངས་རྗེས་སུ་སྒྱུར་བཅོས་མཐར་ཕྱིན་པ་གཏོང་མ་ཐུབ་ན་ང་བསྟན་འཛིན་གྱི་མིང་ནས་མ་འབོདམི་ཅེས་སེམས་ཐག་བཅད། ཁོའི་སྐད་ཆ་དང་ཁས་ལེན་དེ་319

དག་གོ་སྐབས་ཐོག་མའི་ཁོང་ཁྲོ་རིམ་བཞིན་འཇགས་པ་དང་དོན་དེ་རང་ཉིད་ལའང་ལན་པ་ཆེན་པོ་ཡོད་པའི་ངོས་འཛིན་ཟབ་ཏུ་ཕྱིན།ཉིན་གཉིས་པའི་དགོང་དྲོར་ལས་ཀ་གྲོལ་མ་ཐག་བསྟན་འཛིན་ཁྱིམ་དུ་ལོག་ནས་སྔར་རྒྱུན་ལྟར་པད་དབྱངས་སློབ་གྲྭར་སྐྱེལ་རྩིས་བྱས། སྐབས་དེར་པད་དབྱངས་བྲེལ་འཚུབ་མེད་པར་ད་དུང་འདྲུད་ལྷམ་ཞིག་གྱོན་ཏེ་ལྷ་མོ་ལ་དགོང་ཟས་གྲ་སྒྲིག་བྱེད་རོགས་བྱེད་ཀྱིན་ཡོད་པས་ཁོ་ཡ་མཚན་སྐྱེས་ནས‘‘པད་དབྱངས་ལགས། འགྲོ་རན་འདུག་གོ’’ཞེས་དྲན་སྐུལ་བྱས། པད་དབྱངས་ཀྱིས‘‘ད་རེས་ཡང་ཁྱེད་རང་ལ་རྒྱལ་ཁ་ཐོབ་སོང་། དེ་རིང་ནས་བཟུང་སློབ་གྲྭར་འགྲོ་རྒྱུའི་སྐོར་ངའི་སར་མ་གླེང་རོགས’’ཞེས་བཤད། ཁོའི་སེམས་ལ་པད་དབྱངས་ཀྱིས་ཀུ་རེ་རྩེ་གིན་འདུག་སྙམ་ནས‘‘ད་དེ་འདྲ་གསུངས་མ་གནང་། ད་དུང་མ་ཕྱིན་ན་རྗེས་ལུས་ཐེབས་པ་འདུག་གོ’’ཞེས་སྔོན་ལ་སྦག་སྦག་བཞོན་ནས་ཐོན་ཆོག་ཨང་གསར་བྱས། པད་དབྱངས་དང་ལྷ་མོས་ཁོའི་རྗེས་ནས་བལྟས་ཏེ་གད་མོ་ཤོར་བ་དང་ལྷ་མོས‘‘ཅོ་ཅོག་ལགས། ང་ཚོའི་ཁྱིམ་ཚང་གི་བདེ་སྐྱིད་ཆེད་དུ་ཨ་ཅག་ལགས་ཀྱིས་སློབ་གྲྭར་འགྲོ་རྒྱུའི་ཕུགས་བསམ་དངོས་གནས་བློས་གཏོང་རྒྱུ་ཡིན་གསུང་གི་འདུག ཉིན་དེ་རིང་ནས་བཟུང་ཅོག་ལགས་ཁྱེད་རང་ཡང་སྒྱུར་བཀོད་མཐར་ཕྱིན་པ་མ་བཏང་ཚེ་ཁོང་སྙིང་རྗེ་གི་རེད’’ཅེས་བཤད།ད་བྱེད་དུས་ངོ་མཚར་ཆེ་བའི་ཕུགས་བསམ་དང་རང་ངོ་མས་གཉེར་སྐྱོང་བྱས་པའི་ཁྱིམ་ཚང་གི་མིག་མདུན་གྱི་བདེ་སྐྱིད་གདམ་ཀ་བྱེད་དུས། ཁྱིམ་ཚང་གི་བདེ་སྐྱིད་མེད་ན་ཕུགས་འདུན་ཟེར་བའང་ཚེ་ཕྱི་མའི་བདེ་བ་ཅན་གྱི་ཞིང་ཁམས་དང་གཅིག་མཚུངས་སུ་མཐོང་བས། མོས་ད་བར་རྒྱུན་འཁྱོངས་བྱས་320

པའི་ཕུགས་བསམ་གྱི་བྲག་རི་དེ་རྨང་ནས་བཤིག་སྟེ་ཁྱིམ་ཚང་གི་བདེ་སྐྱིད་ཀྱི་རྩིག་རྨང་དུ་བཏིང་བ་གཞི་ནས་རྟོགས། འོན་ཀྱང་བསྟན་འཛིན་རང་གི་རྣ་བར་ཡིད་མ་ཆེས་པ་ལྟར་རེ་ཞིག་སྦག་སྦག་གི་སྟེང་དུ་ཧོན་ཐོར་ཏེ་བསྡད། དོན་དངོས་ཐོག་པད་དབྱངས་ཀྱི་ཐག་གཅོད་དེ་ནི་ཁོའི་ངོས་ནས་བཤད་ན་མདོངས་མཐའ་ཅན་གྱི་རྣ་བར་འབྲུག་སྒྲ་ཐོས་པ་ལས་ཀྱང་ལྷག་པས། དེ་ནས་བཟུང་སྐབས་ཤིག་རིང་ཁོས་ཁ་པར་མ་ཉན་པ་མ་ཟད་འབོད་བརྡ་དེ་ཡང་ཁ་མ་ཕྱེ་བར་བཞག བསྟན་འཛིན་ཚུལ་ལྡན་དུ་གྱུར་ནས་ལས་ཀ་གྲོལ་མ་ཐག་ཁྱིམ་དུ་ལོག་ཡོང་བ་མཐོང་སྐབས་པད་དབྱངས་ཀྱི་སེམས་ལ་སོ་སོའི་གདམ་ཀ་ནོར་མི་འདུག་ཨང་སྙམ་བཞིན་རང་གིས་ཕུགས་བསམ་བློས་བཏང་པར་འགྱོད་སེམས་གང་ཡང་མ་བྱུང་། པད་དབྱངས་ཉིན་ལྟར་ལས་ཀ་གྲོལ་རྗེས་ཁྱིམ་དུ་ལོག་ནས་ཁོའི་རེ་བ་ལྟར་སྡོད་ཀྱི་ཡོད་ནའང་། གཟའ་འཁོར་ཁ་ཤས་སོང་རྗེས་ཁོའི་སྣང་བར་འཚོ་བའི་ནང་ད་དུང་ཅི་ཞིག་ཉུང་དྲགས་པའི་སྣང་བ་འཆར་བ་དང་། སྔར་བཞིན་ནང་དུ་སྡོད་མི་འདོད་པའི་སྣང་བ་ཞིག་རྒྱུན་མར་ཡོང་གི་ཡོད་པས་ཁོའི་གྲོགས་པོ་དེ་ཚོ་དྲན་དུ་དྲན་དུ་སོང་བ་དང་། དམ་བཅའི་མདུད་པ་རང་ཞིག་ཏུ་སོང་ནས་སྔོན་ལ་ཁོང་ཚོ་དང་སྤྱིར་བཏང་གི་འབྲེལ་བ་ཐེངས་ཁ་ཤས་བྱས།དུས་དེ་ནས་ཁོའི་སྐེད་པའི་འབོད་བརྡ་བྲེལ་བ་ལངས་ནས་ལྷོད་དུ་མི་འཇུགསྐབས་དེར་གྲོགས་པོ་དེ་ཚོས་ཁོ་ལ་ཀུ་རེ་དང་འཕྱ་སྨོད་འདྲ་མིན་བྱེད་ཀྱིན་ཡོད་པས་ཁ་པར་འབྱོར་རིམ་བཞིན་ཁ་པར་གྱིས་ལག་པ་འཚིག་གི་ཡོད་པ་བཞིན་ལེན་མི་ཕོད་ལ། ཁོང་ཚོ་དང་ཁ་པར་ཐོག་ནས་འབྲེལ་བ་བྱས་ཀྱང་དངོས་སུ་འགྲོ་མ་ཕོད།321

ད་༢ད་ ་དེ་ཉིན་ཡང་རེས་གཟའ་ཉི་མ་ཞིག་ཡིན། པད་དབྱངས་ངལ་གསོ་ཡིན་པས་སྔ་དྲོ་བསྟན་འཛིན་གྱི་ཕ་མ་གཉིས་ལ་བལྟ་བ་དང་ཕྱི་དྲོ་པད་དབྱངས་ཀྱི་ཨ་མར་ལྟ་བར་འགྲོ་རྒྱུའི་ཁ་འཆམ། ཞོགས་པ་བསྟན་འཛིན་ལངས་ཁར་ཁ་པར་ཞིག་འབྱོར་རྗེས་ཁོ་ཚག་གི་ཚིག་གེར་གྱུར་ནས་སྡོད་པའི་གནད་མེད་པས་པད་དབྱངས་ཀྱིས་ལམ་སེང་ཛི་རིག ཁོས་པད་དབྱངས་ལ་མོའི་ཨ་མའི་སར་འགྲོ་སྐབས་ཉོ་དགོས་པའི་ལག་རྟགས་མང་པོ་བཤད་པ་དང་། ད་དུང་ཁ་མཁས་ཚིག་སྙན་མང་པོ་ཞིག་བརྗོད་ཀྱིན་ཡོད་པས་ཁོའི་བྱེད་སྟངས་ལ་ལྟ་བཞིན་ཁོང་ཁྲོ་ཟ་ལ་སྙིང་རྗེ་ཡང་སྐྱེས། མོས‘‘ངས་ཁྱེད་རང་གང་དུ་འགྲོ་རྩིས་ཡོད་མིན་ཤེས་ཀྱི་ཡོད། དེ་རིང་གཅིག་པུརནོ་སོང་ཞིག རྗེས་སུ་གཏོང་རྒྱུ་མིན་ནོམི’ཞེས་དགོངས་པ་མ་ཞུས་གོང་ལ་དགོངས་པ་འཁྲོལ། ཁོས‘‘དེ་རིང་ངའི་གྲོགས་པོ་ཚང་མ་ཕ་གིར་འཛོམས་རྒྱུ་ཡིན་པས་ཉིན་གཅིག་རང་གཏོང་རོགས། ངས་སྔ་ཙམ་ལོག་ཡོང་ཆོག ད་རེས་མཐའ་མ་དེ་ཡིན་་ཞེས་ཁྱིམ་ནས་འཚབ་འཚུབ་ངང་ཐོན་པའི་ཚུལ་དེ་ནི་ཉིན་གང་ཁྱིམ་དུ་སྦྱོང་ཚན་བཟོ་རུ་བཅུག་ནས་ད་གཟོད་གཞི་ནས་རྩེད་མོ་རྩེ་རུ་འགྲོ་རྒྱུར་ཕ་མའི་ཆོག་མཆན་ཐོབ་པའི་བྱིས་པ་དང་གཉིས་སུ་མ་མཆིས།དེ་ཉིན་ཁོ་ཕྱི་ལ་ཐོན་རྗེས་ཁྱིམ་དུ་མོ་རང་གཅིག་པུར་ལུས་ནས་ཡུལ་ཡུལ་པོའི་སྣང་བ་བྱུང་བས་བསྟན་འཛིན་ལའང་ཁག་མི་འདུག་སྙམ། དགོང་ཟས་ཟ་བའི་དུས་ཚོད་རན་གྲབས་ཡོད་པས་རྣམ་ཀུན་བསྟན་འཛིན་གྱིས་དགའ་ཤོས་བྱེད་པའི་ཤ་འབྲས་རླངས་པ་འཚུབ་འཚུབ་ཅིག་བཟོས་ཏེ་ཁོ་ཡོང་རྒྱུར་སྒུག་ནས་322 ་

བསྡད། ས་རུབ་ནའང་ཁོ་ཡོང་མཁན་མེད་པས་མོ་སེམས་འཚབ་ལངས འོན་ཀྱང་ཞོགས་པ་བསྟན་འཛིན་ཐོན་ཁར‘‘ངས་སྔ་ཙམ་སླེབས་ཡོང་་ཞེས་བཤད་པ་དེ་རྣ་ལམ་དུ་ཡང་ཡང་གྲགས་པས་མོས་བུ་དང་ལྷ་མོར་ལྟོ་ཆས་སྔོན་ལ་ཟ་རུ་བཅུག ལྷ་མོསཛིཨ་ཅག་ལགས། ཁྱེད་རང་གིས་ཅོག་ལགས་ཁོང་སྐྱག་ལངས་གཏོང་གིན་འདུག སྔ་ས་ནས་སྤོ་བོ་ལགས་ཁོང་ཚོར་གསུངས་དགོས་རེད’’ཅེས་དྲན་སྐུལ་བྱས། པད་དབྱངས་ཀྱིས‘‘ལྷ་མོ། ཕྲུ་གུ་ལོངས་ནས་ཕ་མ་ལ་ཕན་འདོགས་མ་ཐུབ་ནའང་རྒན་རྒོན་ལ་སེམས་ཁྲལ་ཐོལ་པ་བཟོ་མི་རུང’མིཞེས་སྔར་བཞིན་འགན་འཁྲི་ཚང་མ་རང་གཅིག་པུའི་ཕྲག་པར་འཁུར་རྒྱུའི་བཟོ་བསྟན།མཚན་མོའི་ཆུ་ཚོད་དང་པོ་ཟིན་ཡང་ཁོ་ད་དུང་ཡོང་མཁན་མེད་པས་མོས་སྒོ་འགྲམ་ནས་ཁོ་ཡོང་མིན་ཐེངས་འགའ་བལྟས། ལྟ་ཐེངས་རེར་རྒྱ་ལམ་སྟེང་དུ་འགྲོ་མི་ཇེ་ཉུང་དུ་འགྲོ་བ་མ་ཟད་བརྡལ་གཏོང་རླངས་འཁོར་ཡང་རིམ་བཞིན་ཉུང་དུ་སོང་ཏེ་མཐར་ཐར་ཐོར་ལས་མ་ལྷགདེ་ནུབ་བུ་བསྟན་པ་ཆོས་གྲགས་གཉིད་ཧར་བསད་ཡང་སེ་བརྒྱབ་ནས་ངུ་བ་དང‘‘པཱ་ལགས’་ཞེས་ཡང་སེ་འབོད་ཀྱི་ཡོད་པས། མོ་བློ་མ་བདེ་བར་ཁོའི་འབོད་བརྡ་ལན་མང་བརྒྱབ་ཀྱང་རྒྱ་མཚོ་རྡོ་དབྱུགས་ཀྱི་དཔེ་རུ་སོང་། མཚམས་དེར་ལྷ་མོས‘‘ཨ་ཅག་ལགས། ངས་ཁོང་འཚོལ་བར་ཕྱིན་ཆོག ཏན་ཏན་བོད་ཟས་དེར་བསྡད་ཡོད་ཀྱི་རེད་་ཅེས་འགྲོ་རྩིས་བྱེད་སྐབས་པད་དབྱངས་ཀྱིས‘‘ལྷ་མོ། ཁོང་འགྲོ་ས་ངས་ཤེས་ཀྱི་ཡོད། འོན་ཀྱང་འཚོལ་བར་སོང་ན་ཁོང་མིའི་མདུན་དུ་ཉམས་ཆག་ནས་དགའ་པོ་ཡོང་གི་མ་རེད’’ཅེས་བཀག་འགོག་བྱས་ཀྱང་ལྷ་མོས་མ་ཉན་པར་ཤོར། པད་དབྱངས་ཀྱིས་མཚན་གུང་ལྷ་མོ་གཅིག་པུ་323

གཏོང་བློས་མི་བཟོད་པས་མཉམ་དུ་སོང་ནས་དེ་གར་སླེབས་རྗེས་ལྷ་མོ་ཁང་པའི་ནང་བཏང་བ་དང་རང་ཉིད་སྔོན་ལ་ལོག་ཡོང་། མོ་ཁྱིམ་དུ་སླེབས་ནས་ཡུད་ཙམ་ལས་མ་སོང་གོང་ལྷ་མོས་ཁོ་ཏག་ཏག་ཁྱིམ་དུ་ཁྲིད་ཡོང་།དེ་ནུབ་ཁོ་སྦི་རག་གིས་རབ་ཏུ་མྱོས་ཡོད་པས་ཁོང་ཁྲོ་ཚད་མེད་ལངས་ཏེ་འཁྱར་རེ་འཁྱོར་རེའི་ངང་པད་དབྱངས་ཀྱི་སྣ་ལ་མཛུབ་མོ་བཙུགས་ནས‘‘རེད།འདི་ཚོ་ཚང་མ་བྱེད་མཁན་ཁྱོད་རང་རེད། དོ་དགོང་ཡང་ལྷ་མོ་མིའི་དཀྱིལ་ལ་ང་འབོད་པར་བཏང་། ང་མི་ལ་གདོང་གང་འདྲ་ཟེར་སྟོན་དགོས་བསམ།འཇིག་རྟེན་འདིར་འཚོ་སྡོད་བྱེད་མཁན་སོང་ཙང་ཁྱིམ་གྱི་བཟའ་ཟླ་བུ་ཕྲུག་ཕུད་ད་དུང་གྲོགས་པོ་དགོས་ཀྱི་འདུག ཁྱོད་ཀྱི་སེམས་ལ་ཁྱོད་རང་ཡོད་པས་ངའི་གྲོགས་པོ་ཚོ་དང་ཡང་འབྲེལ་བ་མ་བྱེད་ཟེར་གྱིན་ཡོད་དམ། ད་ཆ་མིའི་དཀྱིལ་དུ་སླེབས་དུས་ང་ནི་གང་ལྟར་ ད་དེ་དག་བཤད་ཀྱང་ཆོ་ག་རེ་ཡོད་’ཅེས་ལྡབ་ལྡིབ་ངང་བཤད་པ་དང་འཁྱར་འཁྱོར་ངང་ཡར་ལངས་ཏེ་ཕྱིར་འགྲོ་རྩིས་བྱེད་སྐབས། པད་དབྱངས་ཀྱིས་བཀག་ཏེ‘‘མ་གཞི་ནས་ཁྱེད་རང་ཕོ་ཁྱོ་ག་ཞིག་གིས་ཁས་བླངས་ཟིན་པར་ཆ་་འཇོག་ས་མེད་དམ་་ཞེས་སྐད་ཆའི་མཇུག་མ་རྫོགས་གོང་བསྟན་འཛིན་གྱིས་པད་དབྱངས་ལ་མིག་འབུར་ཚུགས་སུ་བལྟས་ཏེ‘‘ག་རེའི་ཕོ་ཁྱོ་ག ཚང་མ་ཁྱོད་རང་གིས་ཁ་ལོ་བསྒྱུར་ནས་ང་ལ་ཕོ་ཁྱོ་གའི་དབང་ཆ་ག་རེ་འདུག་གམ། ད་ཆ་ང་ཁྱོད་རང་གི་རྙོག་གྲ་ཉན་འདོད་མི་འདུགཁོ་ཚོས་དེ་རིང་ང་ཨ་ཅེ་ལ་མགོ་སྒུར་མཁན་ཉམས་ཆུང་ཕོ་ཁྱོ་གའི་ལ་རྒྱ་མི་འདུག་ཟེར། འོན་ཀྱང་ང་མི་དེ་འདྲ་མིན། ང་ལམ་སེང་ར་སྤྲོད་བྱེད་པར་འགྲོ་གིན་ཡིན’’ཞེས་ཡང་བསྐྱར་ཐོན་རྩིས་བྱེད་སྐབས་མོས་བཀག་ཀྱང་བསྟན་འཛིན་གྱིས་324

ཤུགས་ཀྱིས་འབུད་ནས་པད་དབྱངས་སྒོའི་འཁྲིས་སུ་འགྱེལ། ལྷ་མོས་གནས་ཚུལ་ཡག་པོ་མེད་པ་ཤེས་ཏེ་དོན་དེ་རང་ཉིད་ལ་ལན་པ་ཡོད་ལུགས་ལྕེ་བརྒྱ་སྤྲུལ་ཏེ་བཤད་ཀྱང་ཕན་ཐོགས་མ་བྱུང་བར་ཤོར་ཕྱིན། པད་དབྱངས་ངུ་གིན་ཁོའི་རྗེས་དེད་དེ‘‘བསྟན་འཛིན་ལགས། གནས་ཚུལ་གང་ཡོད་ཀྱང་སང་ཉིན་ཉི་མ་ཤར་རྒྱུ་ཡོད་པས་གསུངས་ཆོག་གི་རེད། རབ་བྱུང་ན་དོ་དགོང་མ་འགྲོ་རོགསམི་ཞེས་ཨུ་ཚུགས་ག་ཚོད་བྱས་ཀྱང་ཁོ་ནི་དེ་དག་མ་གོ་བ་ལྟར་གོམ་པ་གཡས་འཁྱོར་གཡོན་འཁྱོར་ངང་དེ་བས་མགྱོགས་སུ་བཏང་ཏེ་སོང་བས། གྲིབ་གཟུགས་ནག་པོ་དེ་ཇེ་འགྱངས་ཇེ་འགྱངས་སུ་སོང་ནས་སྲང་ལམ་ནང་ལས་མ་ཡལ་བར་བལྟས་རྗེས། མཐར་མོ་ཡང་ར་བཟི་བ་ཞིག་དང་འདྲ་བར་གོམ་པ་མཐོ་དམན་སྤོ་བཞིན་འཁྱར་འཁྱོར་ངང་ནང་དུ་མ་ལོག་ཀ་མེད་བྱུང་། སྒོ་འཛུལ་མ་ཐག་ལྷ་མོས་མོ་ལ་འཐམས་ཏེ་ངུ་བཞིན‘‘ཨ་ཅག་ལགས། ད་ངས་ཆག་སྒོ་བསླངས་སོང་།དེ་འདྲ་བསམ་ཡུལ་ལས་འདས། མ་གཞི་ནས་དོ་དགོང་ཅོག་ལགས་ལ་གདོན་ཞུགས་པའི་བཟོ་འདྲ་ཞིག་འདུག’མིཅེས་གནོང་འགྱོད་ཆེན་པོས་བཤད་ཀྱང་།པད་དབྱངས་ཀྱི་གདོང་ལ་དགའ་སྐྱོའི་རྣམ་པ་གང་ཡང་མེད་པར་གདན་ཐོག་ཏུ་བསྡད་རྗེས‘‘དངོས་གནས་གདོན་ཞུགས་པ་ཡིན་གྱི་རེད། ལྷ་མོ་རང་ཉལ་བར་སོང་། ད་ནས་བཟུང་ངའི་འཚོ་བ་འདི་འདྲའི་ངང་འགྲོ་རྒྱུ་ཡིན་པ་རེད་’ཅེས་བཤད། ལྷ་མོས་སྔོན་ལ་སེམས་གསོ་གང་དྲག་བྱས་ཀྱང་ཁ་མི་གྲག་པས་པད་དབྱངས་ལ་ཕོ་ཁེབས་ཤིག་གཡོགས་ཏེ་མོ་རང་གནོང་འགྱོད་ཀྱི་མིག་ཆུ་གཏོང་བཞིན་ཉལ་བར་སོང་།སེམས་སྐྱིད་བོད་ཟས་ཁང་དུ་སླེབས་སྐབས་ཁོའི་གྲོགས་པོ་དགེ་ལེགས་325

སོགས་སྦག་རོགས་ཚོ་ལོག་ཟིན་ཏེ་ཞབས་ཞུ་མ་བུ་མོ་གཉིས་ཀྱིས་བསྡུ་གསོག་རྒྱག་བཞིན་འདུག ཁོས་ངག་ལྡབ་ལྡིབ་ཀྱིས‘‘བུ་མོ། ཁོང་ཚོ་ལོག་སོང་ངམ་་ཞེས་འདྲི་སྐབས་བུ་མོ་དེས་སུན་སྣང་ཆེ་མདོག་གིས‘‘ད་ནམ་ཕྱེད་ཡོལ་འདུག་པས་མ་ལོག་པར་ག་རེ་བྱེད་ཀྱིན་སྡོད་ཀྱི་རེད་དམམི་ སྐད་ཆ་དེ་སྦྱིན་བདག་སྒྲོལ་དཀར་གྱིས་གོ་ནས‘‘ཁྱོད་ཀྱིས་སྐུ་མགྲོན་ལ་སྐད་ཆ་གང་འདྲ་ཟེར་ཤོད་ཀྱིན་ཡོད་དམ།ཁོང་ཚོ་ག་དུས་ཕེབས་ཀྱང་ང་ཚོས་སྣེ་ལེན་ཞུ་བའི་འོས་འགན་ཡོད། ངས་ཁྱོད་རང་ཚོ་ལ་གླ་སྤྲད་དེ་ལས་ཀ་འདི་མ་བྱས་ན་ངའི་ཟ་ཁང་འདི་དགེ་གཏོང་ཁང་རེད་སྙམ་གྱི་འདུག་གམ་’ཞེས་བུ་མོ་དེར་གཤེ་གཤེ་བཏང་རྗེས་འཛུམ་འཛུམ་དམུལ་དམུལ་ངང་ཁོ་ལ་སྣེ་ལེན་ཞུས། བུ་མོ་དེས‘‘ཡང་དོ་ནུབ་མཚན་གང་ཉལ་རྒྱུ་ཡོང་གི་མ་རེད’་ཅེས་ལྐོག་ཏུ་དམོད་མོ་རྒྱག་གིན་མུ་མཐུད་རང་གི་ལས་ཀ་བྱེད་ཀྱིན་བསྡད། ་ཁོ་རང་ཡང་ཅུང་འཚེར་སྣང་བྱུང་བས‘‘ཁོང་ཚོ་ཚང་མ་ལོག་སོང་ངམ་མིཞེས་ཤེས་བཞིན་དུ་དེ་ལྟར་དྲིས། སྒྲོལ་དཀར་གྱིས‘‘མི་སྐྱིད་པོ་བྱས་ཏེ་སྡོད་དུ་མི་འཇུག་མཁན་ཁྱེད་རང་གི་ཨ་ཅག་ལགས་རེད་’ཅེས་བཤད། ཁོས‘‘འོ་ན་ང་ཡང་ལོག་འགྲོ་རྒྱུ་ཡིན་་ཞེས་ལོག་རྩིས་བྱེད་སྐབས། མོས‘‘ཡོང་ནི་ཡོང་བ་རེད། ད་ལྟ་ང་གཉིས་ལས་ལྷག་མེད་པས་ཞབས་ཏག་ཁ་ཤས་རྒྱག་དོ’་ཞེས་ཁོའི་མོས་མཐུན་ལ་མ་སྒུག་པར་ཞབས་ཞུ་མ་དེ་སྦི་རག་ལེན་དུ་བཏང་། སྒྲོལ་དཀར་རང་ཉིད་ཀྱིས་བྲེལ་འཚུབ་ངང་ཆུ་རུལ་ལྷག་མ་ཚ་པོ་བཟོས་པ་དང་སྤག་བརྫིས།‘‘དེང་སང་གི་ཨ་ཅེ་ལོ་ཆུང་ཆུང་དེ་ཚོས་རང་གི་ཁྱོ་བོ་གཅུན་རྒྱུ་ཁོ་ན་ལས་ཁྱོ་བོར་བྱམས་པོ་བྱེད་ཤེས་ཀྱི་མ་རེད། དོ་དགོང་ཡང་ཕར་བསྐོང་སྟེ་སྦར་ཐག་ཡག་326 ་

ཐག་ཆོད་བཟེད་ནས་ཚུར་ལོག་ཡོང་བ་ཡིན་གྱི་རེད། ཧོ་ཧེ་་ཞེས་སྙིང་ཚིམ་དང་བཅས་ཏེ་སྨྲས། ཁོ་ལ་ཨུ་ཚུགས་ཀྱིས་མཚན་ཟས་ཟ་རུ་བཅུག་པ་དང་། དེ་ནས་གྷི་ལ་སི་གཏུག་རེས་ཀྱིས་སྦི་རག་ཞབས་ཏག་ཡང་ཡང་བཀྱག དུག་ཆུས་རབ་ཏུ་མྱོས་པས‘‘སྤྲོད་དགོས་ཐམས་ཅད་ལེན་དགོས་འཆར། རྩིག་པའི་གསིང་ཡང་ནོར་ལ་ཕྱིན་་ཞེས་པའི་དཔེ་ལྟར་ལུས་ལ་ཚ་དྲོད་འཕེལ། སེམས་ནང་སྔར་ན་མེད་པའི་བློ་ཁོག་ཅིག་རྙེད། གདོང་གི་པགས་པ་ཡང་མཐུག་ཏུ་སོང་བས།མཚམས་དེར་ཁོ་གཉིས་ཀྱི་སེམས་ཀྱི་བར་ཐག་ཇེ་ཉེར་ཕྱིན་པའི་སྣང་བ་བྱུང་སྟེ་ཕན་ཚུན་གྱི་སྙིང་གཏམ་ལྷུག་པོར་ཤོད་རེས་བྱས།སྒྲོལ་དཀར་གྱི་དེ་སྔའི་ཁྱོ་བོ་དེ་ནི་འཇོན་ཐང་གང་ཡང་མེད་པ་ཞིག་ཡིན་ནའང་ཆང་རག་ལ་དགའ་ཞིང་གཤིས་ཀ་ཙུབ་པས། ཁོ་གཉིས་བར་བསམ་པ་གཅིག་མཐུན་གཏན་ནས་ཡོང་གི་མེད་པས་ཡུན་རིང་མ་སོང་བར་ཁ་བྲལ། ཕྲུ་གུ་བུ་མོ་ཞིག་ཡོད་པ་དེ་ལས་ཁུངས་ཤིག་གི་བཟོ་པ་ཡིན་པ་དང་དེང་སང་དགའ་རོགས་ཤིག་ཡོད་པས་མོའི་སར་ཡོང་བ་ཉུང་། མོས‘‘ ང་བུད་མེད་ཅིག་གིས་ཕྱི་ནང་ཚང་མ་བྱེད་དགོས་དུས་ཁག་པོ་ཞེ་དྲག་འདུག་་ཅེས་མིག་ཆུ་རྐང་ཁ་ཤས་གཏོང་བཞིན་རང་གི་སྐོར་ངོ་སྤྲོད་བྱས། བསྟན་འཛིན་གྱིས‘‘མ་གཞི་ང་ལ་སྙིང་དུ་སྡུག་པའི་བུ་ཞིག་དང་ལོ་ཆུང་ལ་མཛེས་སྡུག་ལྡན་པའི་བཟའ་ཟླ་ཞིག་ཡོད།འོན་ཀྱང་་་་ མི་སྒྲོལ་དཀར་གྱིས་ཁོའི་སྐད་ཆའི་བར་དུ་འཚང་ནས‘‘ཡག་པོ་དེ་འདྲ་ཡོད་ན་ཁྱེད་རང་མ་སྐྱིད་པ་དེ་འདྲ་གནང་དགོས་དོན་ག་རེ་ཡོད་དམམི་‘‘ཁྱེད་རང་གིས་མཁྱེན་གྱི་མ་རེད། ཁོང་གཤིས་ཀ་གྱོང་དྲགས་ཏེ་རང་གི་327

ལྟ་ཚུལ་མཁྲེགས་འཛིན་མཐའ་འཁྱོངས་བྱེད་པ་དང་། རྟག་པར་དེབ་ཁོ་ན་ལས་བསམ་རྒྱུ་མེད་པས་ད་ལྟ་ང་གཉིས་ཀྱི་བར་ཐག་ཇེ་རྒྱང་དུ་འགྲོ་བ་མ་ཟད། གང་ནས་གང་ཡོང་མེད་པའི་འགལ་བ་ཞིག་ཀྱང་སླེབས་སོང་་ཞེས་རྒྱུ་མཚན་བཤད་པས། མོས‘‘བྱས་ན་ཁྱེད་རྣམ་གཉིས་ཀྱི་ལས་འཕྲོ་ཟད་པ་ཡིན་འགྲོ། འོན་ཀྱང་ཁྱེད་རང་གི་ཨ་ཅག་ལགས་དངོས་གནས་བསོད་ནམས་ཡོད་མཁན་ཞིག་རེད།དེང་སང་ཁྱེད་རང་འདྲ་བའི་ཨ་ཅེ་ལ་བསམ་པ་རྣམ་དག་བྱེད་མཁན་ཧ་ཅང་དཀོན་པོ་རེད། ཡིན་དཱ། ཁྱེད་རང་གི་ཨ་ཅག་ལགས་མཛེས་མ་དེའི་ཆེད་དུ་ངས་ཁྱེད་རང་ལ་ཞབས་ཏག་ཅིག་བཏེགས་པ་ཡིན’མིཞེས་ཕན་ཚུན་ཞབས་ཏག་འགྱོགས་རེས་དང་སེམས་གསོ་བྱེད་རེས་བྱས། ཡང་སྐབས་འགར་ཧབ་དགོད་་བྱེད་པ་དང་གཞས་བཏང་ནས་བསྡད། ཁོ་སྔར་བཞིན་ལོག་རྒྱུའི་བསམ་བློས་དྲན་སྐུལ་བྱེད་ཀྱི་ཡོད་པས‘‘ད་ང་ལོག་རན་སོང’’ཟེར་འགྲོ་རྩིས་ཐེངས་འགའ་བྱས་ཀྱང་མོས‘‘ད་ལམ་སེང་ནམ་ལངས་གྲབས་འདུག དོ་ནུབ་ཁྱོད་རང་དང་མཉམ་དུ་སྐྱིད་གཏམ་སྡུག་གཏམ་བཤད་དེ་ཧ་ཅང་སྐྱིད་པོ་བྱུང་། ད་བྲེལ་བ་མ་བྱེད་དང་’ཞེས་དང་། གཉིད་ལྕོག་རྒྱག་བཞིན་པའི་ཞབས་ཞུ་མར་ཉལ་བར་འགྲོ་ཆོག་པའི་སྣང་བ་སྤྲད་པས། ཞབས་ཞུ་མ་ནི་དགའ་ཐག་ཆོད་དེ་སྐད་ཆའི་མཇུག་མ་རྫོགས་གོང‘‘ལགས་སོ’’ ཞེས་སྐས་ཀ་ནས་བྲེལ་སྟབས་ངང་བབ།བསྟན་འཛིན་གཉིད་ཤོར་གྲབས་བྱེད་ཀྱི་ཡོད་པས་མོས་ཁོ་སྐྱོར་ཏེ་མོ་རང་གི་ཉལ་སར་བསྙལ། མོ་ད་དུང་དེ་ཙམ་བཟི་མེད་པས་ཁོའི་གདོང་ལ་ལྟ་སྐབས་དེ་ནི་མི་བློས་ཐུབ་པོ་ཞིག་དང་རང་གི་ཨ་ཅེ་ལ་ཤིན་ཏུ་དུང་བ་ཞིག་ཏུ་མཐོང་བས་སེམས་ལ་མ་རུང་བའི་བསམ་པ་ཞིག་གློ་བུར་དུ་སྐྱེས། ལྷག་པར་དུ་དུས་ཚོད་རིང་པོ་328

ཞིག་ལ་རང་གི་འཁྲིས་ལ་སྐྱེས་པ་ཁྱོ་ག་འཁོར་མེད་པས་མོ་འདོད་པས་རབ་ཏུ་མྱོས་ནས་ཁོའི་གྱོན་པ་ཕུད་འགོ་ཚུགས། ཁོ་ར་བཟི་ཡང་ཅུང་ཟད་ཧ་གོ་ནས‘‘དེ་འདྲ་མ་གནང་’ཅེས་དོར་མ་ཡར་འཐེན། སྒྲོལ་དཀར་གྱིས་གཡེམ་མའི་རྩལ་ནུས་ཇི་ཡོད་བཏོན་ཏེ་ཁོ་ལ་འོ་བྱས་པ་དང་ཕུར་མཉེད་གཏོང་བ་སོགས་བྱས་ཏེ་རང་གི་འདོད་པའི་མེ་ལྕེ་གསོད་ཐབས་བྱས། དེ་ལྟར་རྨི་ལམ་མམ་མངོན་སུམ་གང་ཡིན་མ་ཤེས་པ་དང་པད་དབྱངས་དང་སྒྲོལ་དཀར་སུ་ཡིན་མ་ཤེས་པར་རང་གི་བཟའ་ཟླར་རྒྱབ་གཏོད་ཐོག་མ་དེ་བྱས།ཁོ་ར་དྭངས་སྐབས་རང་ཉིད་ངོ་ཤེས་ཙམ་གྱི་བུད་མེད་ཅིག་དང་མཉམ་དུ་གཅེར་བུར་ཉལ་ཡོད་པ་དང་། བུད་མེད་དེས་བློ་ཡིད་རབ་ཏུ་ཚིམ་པའི་ཉམས་ཀྱིས་ཁོའི་སྐེ་ལ་འཁྱུད་ཡོད་པས་ཁོ་ངོ་ཚ་ལ་ཁ་སྐྱེངས་ནས་མགྱོགས་པོ་རང་གི་གྱོན་གོས་བཙལ་ཏེ་གྱོན་གིན‘‘དགོངས་པ་མ་ཚོམ། མདང་དགོང་སྨྱོ་ཆུ་འཐུང་རྒྱུ་མང་དྲགས་ནས་གང་ཡང་ཤེས་མ་བྱུང་་ཞེས་གསལ་བཤད་བྱེད་སྐབས།མོས་སླར་ཡང་ཁོའི་མགྲིན་པར་འཁྱུད་དེ‘‘གནས་ཚང་གཡར་བས་མ་ཚད་གནས་མོར་ཚད་ཚད། ཨ་ཙི་ཀུ་རེ་མ་གཏོགས་ཁྱེད་རང་འདྲོགས་འགོ་མ་ལངས་དང་།དེ་བས་ཁྱེད་རང་གིས་དྲན་གསོར་འོས་པའི་མཚན་མོ་འདི་ཐུགས་ལ་བཞག་སྟེ་ངའི་སར་ཁྱུག་ཏྲེམ་ཁྱུག་ཙམ་བཞུགས་པར་ཕེབས་ན་དེ་རང་གིས་བློ་ཁ་ཁེངས་སོང’’ཞེས་སྙིང་བཏོན་པའི་སྐད་ཆ་མི་ཉུང་བ་ཞིག་བཤད་པས་ཁོ་རང་ཡང་བློ་ཅུང་བདེ་རུ་ཕྱིན། འོན་ཀྱང་ད་ནི་རང་གིས་པད་དབྱངས་ལ་རྒྱབ་གཏོད་དང་ཁྲེལ་མེད་ཚད་མེད་བྱས་པར་གནོང་འགྱོད་དྲག་པོ་བྱུང་བས་ད་ནས་པད་དབྱངས་མ་ཐུག་རོགས་བྱས་ན་ཅི་མ་རུང་བསམ་པ་དང་། ཡང་མགྱོགས་ནས་329

མྱུར་དུ་འཕྲད་དེ་མོའི་མདུན་ལ་པུས་མོ་བཙུགས་ཏེ་ངོས་ལེན་ཞུ་བར་འགྲོ་འདོད་པ་སོགས་བསམ་བློའི་ནང་དུ་འགལ་བའི་རི་རབ་ཆགས་ཏེ་མཐའ་མཇུག་ཁྱིམ་དུ་ལོག་མ་ཕོད།མཆོ་ཁ་དར་གྱིས་བསྡམས་སོང་།—༡—ལྷ་མོ་ལ་ཁོ་རང་གྲོགས་པོའི་སར་ཡོད་ལུགས་ཁ་པར་བརྒྱབ་སྟེ་ཉིན་ཤས་གྲོགས་པོའི་སར་གནས་ཚང་གཡར་ནས་བསྡད། བསྟན་འཛིན་གྱིས་དོན་དེ་དགེ་ལེགས་ལ་ཤོད་སྐབས་ཁོས་ཡ་མཚན་གྱི་སྣང་བ་སྤུ་ཙམ་མེད་པར་དེ་ལས་ལྡོག་ཏེ‘་སྐྱེས་པ་ཕོ་ལ་གནས་ཚུལ་དེ་འདྲ་ཡོང་སྲིད་པ་ཞིག་རེད། འོན་ཀྱང་ཁྱིམ་ལ་མ་ལོག་ན་མི་འགྲིག དུས་དེང་སང་ཕྱི་ལ་ཟུར་མོ་ཡིད་འཕྲོག་ལྷ་མོ་འདྲ་བ་ཞིག་ཡོད་ཀྱང་ཁྱིམ་ཚང་བློས་གཏོང་མཁན་ག་པར་ཡོདམི་ཅེས་ངེས་པར་དུ་ཁྱིམ་སྲུང་དགོས་ལུགས་ཀྱི་ཁ་ཏ་བྱས། བསྟན་འཛིན་གྱི་མིག་ལམ་དུ་པད་དབྱངས་ཀྱི་ཆུ་རིས་ཤིག་ཤིག་གི་འདྲེན་བྱེད་གཉིས་འཆར་བ་དང་། རྣ་ལམ་དུ‘‘ཁྱེད་རང་གིས་ང་ཚེ་གཅིག་ལ་སྡུག་ཏུ་བཅུག་མི་ཡོང་ཞེས་བཤད་མེད་དམ་’ཞེས་པའི་སྐད་ཡང་ཡང་གྲགས་པས་སྔར་བཞིན་ལོག་མ་ཕོད། ད་ནི་པད་དབྱངས་ལ་གུས་སེམས་གནས་པ་ལས་སེམས་ཐག་ཇེ་རིང་དུ་འགྲོ་བ་དང་མོས་ནམ་ཡང་གུ་ཡངས་གཏོང་མི་སྲིད་པར་སེམས་ཐག་ཆོད་པས། ཁོའི་སེམས་ལ་སྒྲོལ་དཀར་གྱིས་བཤད་པ་བཞིན་ང་གཉིས་དབར་གྱི་ལས་འཕྲོ་དངོས་འབྲེལ་ཟད་པ་མིན་ནམ་སྙམ། དེ་ལྟར་ལོག་ས་མེད་པ་ལྟར་ཡོད་པས་སེམས་སྐྱིད་བོད་ཟས་ཁང་ནང་330

སླར་ཡང་གོམ་ཁ་ཐལ་ཞིང་། སྒྲོལ་དཀར་གྱིས་ཁོ་ལ་གཅེན་མོ་ཞིག་དང་འདྲ་བའི་སེམས་ཁུར་དང་བྱམས་སྐྱོང་བྱེད་ཀྱི་ཡོད་པའི་སྣང་བ་བྱུང་བས་ཁོའི་སེམས་ཁམས་གུ་ཇེ་ཡངས་སུ་སོང་བ་དང་། སྐབས་འགར་སྐྱེད་མའི་འདུ་ཤེས་ཀྱང་འཆར། ལན་གཅིག་ཆུ་ལ་བརྒལ་བར་གཏིང་ལ་རིང་ཐུང་མི་འདུག་ཅེས་པའི་དཔེ་ལྟར་ཁོ་གཉིས་ཀྱི་འབྲེལ་བ་དེ་བས་ཇེ་ཟབ་ཏུ་སོང་བ་དང་ཐ་ན་སྦག་རོགས་ཚོར་ཡང་ཚོར་སྣང་བྱུང་། དེ་ནི་སྒྲོལ་དཀར་གྱི་འདོད་ཐོག་ལ་རྟ་རྒྱུགས་པས་མོས་བརྒྱ་ཆ་གཅིག་གི་རེ་བ་ལས་མེད་ཀྱང་བརྒྱ་ཆ་སྟོང་གི་ནུས་ཤུགས་བཏོན་ཏེ་ཁོའི་བློ་འགུག་ཐབས་བྱས།རེས་གཟའ་པ་སངས་ཤིག་གི་ཕྱི་དྲོ། ་པད་དབྱངས་བསྟན་འཛིན་གྱི་ལས་ཁུངས་ཀྱི་སྒོ་ཁར་ལངས་ནས་ཁོར་སྒུག་བསྡད། དང་ཐོག་པད་དབྱངས་མཐོང་སྐབས་ཁོའི་ངོ་གདོང་མགར་ཁང་ནང་དུ་འཛུལ་བ་ལྟར་གྱི་ཚ་ཤར་བརྒྱབ་པ་དང་སྐད་ཆ་ཡང་མ་ཐོན་པར་མགོ་བོ་དུད། ཉིན་ཤས་ལས་སོང་མེད་ནའང་ཁོ་ངོ་མ་ཤེས་པ་ལྟ་བུ་ཆགས་ཡོད་ཀྱང་མོས་རང་འགུལ་ངང‘‘བསྟན་འཛིན་ལགས། ང་དང་བུས་ཁྱེད་རང་སྒུག་ནས་བསྡད་ཡོད། ད་ཕྲུ་གུའི་སྣང་བ་མ་བྱེད། ང་དང་མཉམ་དུ་ལོག་འགྲོ་་ཞེས་བཤད།ཁྱིམ་དུ་སླེབས་རྗེས་པད་དབྱངས་ཀྱིས་འདྲི་གཅོད་བྱ་རྒྱུར་སྒུག་ནའང་།མོས་ཉིན་དེ་དག་ནང་ཁོ་གར་འགྲོ་མ་དྲིས་པར་དེ་ལས་ལྡོག་ཏེ་ཁོ་ཐག་རིང་ཞིག་ལ་ལས་ཀར་སོང་ནས་ད་ལྟ་རང་ཁྱིམ་དུ་འབྱོར་མ་ཐག་པ་བཞིན་སྔོན་ལ་ཁོ་ལྷོད་པོར་སྡོད་དུ་བཅུག་པ་དང་ཇ་མངར་མོ་ཞིམ་ཐག་ཆོད་བཟོས་ཏེ་བླུགས་པས།ཁོ་རྡེལ་རིལ་སྟེང་དུ་བསྡད་པ་ལྟར་བཟོད་མི་བདེ་བས་ཐ་ན་མོ་ལ་ཐད་ཀར་ལྟ་331

ཡང་མ་ཕོད། ཁོས‘‘བུ་ད་དུང་མ་ཡོང་ངམ’་ཞེས་དྲིས་པར་མོས‘‘བུ་བཅོལ་ཁང་ནས་ལོག་རྒྱུ་རེད། ཉིན་དེ་དག་ནང་བུས་ཁྱེད་རང་ཞེ་དྲག་སྒུག་སོང་། ངས་བུ་ལ་ཁྱེད་རང་ཕྱི་ལ་གཞུང་དོན་སྒྲུབ་པར་ཕྱིན་པ་རེད་ཅེས་རྫུན་གཏམ་བཤད་པ་ཡིན’’ཞེས་བཤད། ཁོས‘‘བྱས་ན་ང་བུ་བསུ་བར་ཕྱིན་ཆོག’མི ‘‘ལྷ་མོ་སྔ་ས་ནས་ཕྱིན་སོང་། ཡུན་རིང་རྨོཚོབོ་ལགས་ཀྱི་སར་སླེབས་མེད་པས་བུ་དང་ལྷ་མོ་ཕར་བཏང་བ་ཡིན’’ཞེས་བཤད།པད་དབྱངས་ཀྱི་སྐད་ཆ་དེ་དག་གོ་སྐབས་ཁོ་རི་བྱིའུ་གཟེབ་ནང་བཅུག་མ་ཐག་པ་ལྟར་དངངས་སྐྲག་ཆེན་པོ་ལངས། པད་དབྱངས་སྔོན་ལ་ཨ་སྤམ་པོས་ཁོའི་ཁ་སྤྲོད་དུ་བསྡད་པ་དང་ཁོ་ལ་ཇ་གང་བླུགས། རང་གིས་ཀྱང་གང་བཏུངས། དེའི་ཡུན་ནི་སྐར་ཆ་ཁ་ཤས་ཙམ་ཡིན་ནའང་བསྟན་འཛིན་གྱི་སྣང་བར་བསྐལ་པ་ཞིག་གི་ཡུན་ལྟར་རིང་པོ་བྱུང་བ་དང་། རང་གི་མགོ་ཐོད་ནས་བྲག་རྡོ་ཞིག་ལྷུང་ལ་ཉེ་ཡང་འབྲོ་ས་མེད་པར་རྡོ་དེ་ལྷུང་རྒྱུར་སྒུག་ནས་སྡོད་པ་ལྟར་གྱི་ཚོར་སྣང་བྱུང་། པད་དབྱངས་ཀྱིས‘‘ད་ང་གཉིས་སྐད་ཆ་ཡག་པོ་ཞིག་བྱེད་དགོས་ཀྱི་འདུག ད་ཆ་ཁྱེད་རང་ག་རེ་བསམ་གྱིན་ཡོད་མེད་ངས་ཤེས་ཀྱི་མི་འདུག ངས་ཁྱིམ་ཚང་གི་བདེ་སྐྱིད་ཆེད་དུ་སློབ་གྲྭར་འགྲོ་བའི་གོ་སྐབས་རེ་རེ་བཞིན་བློས་གཏོང་བྱས་པ་ཡིན། ད་དུང་ང་པད་དབྱངས་ལ་མི་འདང་ས་ག་རེ་འདུག་གམ’་ སྐད་ཆ་ཤོད་མཚམས་དེར་སླེབས་སྐབས་མོའི་སེམས་ཀྱི་རྦ་རླབས་འགོག་ཐབས་མེད་པས་འདར་སྐད་ཐོན་པ་དང་མིག་ཆུ་ཞམ་ཞམ་དུ་ལྷུང་ཡོང་། ཁོ་རེ་ཞིག་སྨྲ་བ་མེད་པར་བསྡད་པས་པད་དབྱངས་ཀྱིས‘‘ཁྱེད་རང་ཁ་མི་གྲག་པ་ག་རེ་རེད་དམ། ཁོག་པ་སུས་བརྒྱངས་བྱུང་ངམ’’ཞེས་བཤད། བསྟན་332

འཛིན་གྱིས་སྔར་བཞིན་མགོ་བོ་དུད་དེ‘‘པད་དབྱངས་ལགས། ད་ངས་ཁྱེད་རང་ལ་ཇི་ལྟར་ཞུ་དགོས་སམ། གང་ལྟར་ངས་ཁྱེད་རཔྲེ་ལ་དགོངས་དག་ཞུ་རྒྱུ་ཡིན། ཚང་མ་ངས་ནོར་སོང་། ང་གནས་བབ་འདི་འདྲར་ལྷུངས་དུས་ཁྱེད་རང་ལའང་འཚིག་པ་ཟ་གི་འདུག ཁྱེད་རང་ཨུ་ཚུགས་ཚ་པོ་དེ་འདྲ་མིན་པར་སློབ་གྲྭར་འགྲོ་རྒྱུའི་བསམ་བློ་དེ་སྔ་ཙམ་བློས་གཏོང་བྱས་ཡོད་ན་ད་ལྟའི་གནས་ཚུལ་འདི་འདྲར་གྱུར་དོན་མེད། ད་ལྟ་ག་རེ་བཤད་ཀྱང་ཚང་མ་འཕྱི་དྲགས་སོང’’ཞེས་བཤད། སྐད་ཆ་དེ་གོ་སྐབས་ཚོར་བ་སྐྱེན་པའི་པད་དབྱངས་ལ་སླར་ཡང་འགྲེལ་བཤད་བྱ་བའི་དགོས་པ་མེད་པར་ཚང་མ་རང་གི་དོགས་པ་ཇི་བཞིན་མངོན་སུམ་དུ་གྱུར་པ་ཙམ་ལས་མ་འདས་པས། མོ་རེ་ཞིག་ཧད་དེ་ལུས། ཁོ་ལ་ཁ་རྩོད་རྒྱག་མཁན་མེད་ལ་ངུ་མཁན་མེད། ཡག་སྡུག་གི་སྐད་ཆ་ཙམ་ཡང་མེད་པས་བསྟན་འཛིན་སེམས་ཁྲལ་བྱུང་སྟེ‘‘པད་དབྱངས་ལགས། ངའི་ཆེད་དུ་དེ་འདྲ་གནང་རིན་མེད། ང་དངོས་གནས་རྒྱུ་འབྲས་མེད་པའི་མི་ཞིག་རེད’’ཅེས་རང་གིས་རང་ལ་ཁ་རྡུང་བཏང་སྟེ་མོའི་ཁོང་ཁྲོ་འཇགས་ཐབས་བྱས། ཡུད་ཙམ་སོང་རྗེས་མོས་གློ་བུར་དུ་སྐད་ཆེན་པོས‘‘ཨ་མ། ངའི་ལས་དབང་ལ་གཟིགས་དང་། ངས་ཚེ་སྔོན་མ་ལས་ངན་པ་ག་རེ་བསགས་པ་ཡིན་ནམ’’ཞེས་ངུས། ཁོ་ཅི་བྱ་གཏོལ་བྲལ་དུ་གྱུར་པའི་སྐབས་སྐེད་པར་བཏགས་པའི་འབོད་བརྡ་གྲགས་ནས‘‘ངས་ཁྱེད་རང་སྒུག་ནས་ཡོད་པས་མགྱོགས་པོ་ལོག་ཤོག’’ཅེས་འཁོད་ཡོད་པས། རྨི་ལམ་ཙུབ་པོ་ཞིག་གཏོང་བཞིན་པའི་སྐབས་ཕྱི་ནས་ཁྱི་སྐད་གྲགས་པ་ལྟར་བྱུང་བས་པད་དབྱངས་ལ‘‘དགོངས་པ་མ་ཚོམ། ང་འཀྲོ་རན་སོང’མིཞེས་སྒོའི་ཕྱི་ལ་ཐོན། བསྟན་འཛིན་གྱིས་སྡུག་བསྲན་ཐེག་ཐབས་བྲལ་བའི་དབང་333

ཡོདདང་ཐུབ་ཚོད་འདི་ལྟ་བུ་བཤད་ཡོང་སྙམ་པ་གཏན་ནས་མེད་པས་འཇིག་རྟེན་མ་ལུས་གློ་བུར་མུན་པས་འཐིབས་པས་མདུན་གྱི་ཅ་དངོས་ཀྱང་རབ་རིབ་ཏུ་གྱུར་ལ། ད་ལྟ་རང་མི་སུས་ཀྱང་མི་ཤེས་པའི་ས་ཆ་ཞིག་ཏུ་འགྲོ་བའམ། ཡང་ན་རང་གི་དྲན་པ་ཡོངས་སུ་ཉམས་ཏེ་གང་བྱས་ད་ལྟ་ཉིད་དུ་བརྗེད་པར་གྱུར་ན་ཅི་མ་རུང་སྙམ། འོན་ཀྱང་འཇིག་རྟེན་འདིར་རང་ཉིད་གཅིག་པུ་མིན་པར་ད་དུང་བྱམས་བརྩེ་ཆེ་ལ་ནད་ཀྱིས་མནར་བའི་ཨ་མ་དང་། སྙིང་ནས་བརྩེ་བའི་བུ་ཡོད་པས་སེམས་སྡུག་མ་ལུས་རང་ཉིད་གཅིག་པུས་ཁུར་དུ་བཟོད་དེ་མི་སྡོད་ཀ་མེད་བྱུང་།ད་༢ད་ ་གནས་ཚུལ་དེ་གནས་སྐབས་རང་གི་ཨ་མ་ལ་གསང་ཡང་། བསྟན་འཛིན་གྱི་ཕ་མ་གཉིས་ལ་མ་བཤད་ན་མི་འགྲིག་པས་མོས་དུས་ཚོད་ཞིག་བཙལ་ཏེ་ཁོའི་ཕ་མ་གཉིས་ཀྱི་སར་ཕྱིན། མོ་ཁང་པའི་ནང་འཛུལ་ཡོང་སྐབས་གདོང་གཤིས་ཡག་པོ་མེད་པ་དང་གནས་ཚུལ་བདེན་མིན་མང་པོ་ཞིག་རྣ་བར་ཐོས་མྱོང་བས།ཕ་རབ་རྒྱས་ཀྱིས་མོ་མཐོང་བ་དང་མགྱོགས་པོ་གདན་ལས་ལངས་ཏེ‘‘བུ་མོ་ལོག་ཡོང་ངམ། མགྱོགས་པོ་ཡར་ཤོག་དང་། ཁྱེད་གཉིས་དུས་ཚོད་རིང་པོ་ཞིག་སླེབས་མེད་པས་ངའི་ཚ་བོ་ཡང་དྲན་བྱུང་མིཞེས་བསྟན་པ་ཆོས་གྲགས་རང་གི་འཁྲིས་ལ་འཐེན་ནས་མགོ་བོ་ལ་བྱིལ་བྱིལ་བྱས། ཅོག་ཙེའི་འོག་ནས་རྩེད་ཆས་མོ་ཊ་ཆུང་ཆུང་ཞིག་བཏོན་ཏེ་ཁོ་ལ་སྤྲད། བསྟན་པ་ཆོས་གྲགས་ཀྱིས་མོ་ཊ་ཕར་བླངས་རྗེས‘‘སྤོ་བོ་ལགས་ཐུགས་རྗེ་ཆེ། ད་རེས་ཀྱི་མོ་ཊ་འདི་ཁ་སྔོན་གྱི་དེ་ལས་རྫིག་པ་འདུག་’ཅེས་རྩེད་མོ་རྩེ་བར་སོང་། ཕ་རབ་རྒྱས་ཀྱིས་ཁང་པ་གཞན་ཞིག་334

ཏུ་ནང་ལས་བྱེད་བཞིན་པའི་ཨ་མ་སྐྱིད་འཛོམས་སྐད་བཏང་ཏེ་པད་དབྱངས་ལ་ཇབླུག་ཏུ་བཅུག ཨ་མའི་ཁ་ནས‘‘བསྟན་འཛིན་གང་དུ་སོང་ངམ་མིཞེས་འདྲི་བར་ཐལ། པད་དབྱངས་དེ་མ་ཉིད་དུ་མགྲིན་པ་བརྣངས་ནས་སྨྲ་བ་མེད་པར་རེ་ཞིག་བསྡད་པ་དང་། ཕ་རབ་རྒྱས་ཀྱིས་སྐྱིད་འཛོམས་ལ་མིག་ལོག་ཅིག་བལྟས། པད་དབྱངས་ཀྱིས་ཇ་ཕོར་པ་གང་བཏུངས་རྗེས‘‘མ་གཞི་ང་ཚོ་གཞོན་སྐྱེས་ཚོས་ཕ་མ་ལ་ཕན་མ་ཐོགས་ཀྱང་སེམས་ཁྲལ་བཟོས་ན་མ་འགྲིག་པ་ཞིག་རེད། འོན་ཀྱང་དེ་རིང་ང་རྦད་དེ་འུ་ཐུག་ནས་ཁྱེད་གཉིས་ལ་མི་ཞུ་ཀ་མེད་རེད་་ཅེས་བསྟན་འཛིན་གྱི་གཏམ་སྤྱོད་སྐོར་ཆ་ཚང་མཆི་མ་གཏོང་བཞིན་བཤད།པད་དབྱངས་ཀྱི་སྐད་ཆ་གོ་རྗེས་ཕ་རབ་རྒྱས་ནི་རེ་ཞིག་ཅི་ཤོད་འདི་ཤོད་མེད་པར་པད་དབྱངས་ལ་ཇ་བཤུག་པ་དང་། སྔོན་ལ་མ་ངུ་དང་ཞེས་སེམས་གསོ་གཏོང་རྒྱུ་ལས་མ་འདས། ཨ་མ་སྐྱིད་འཛོམས་ཀྱིས་སྣ་ཐ་སེན་མོ་གང་བླུག་ནས་འཐེན་བཞིན‘‘ངའི་བུ་དེ་ཆུང་དུས་ཡ་རབས་ཚུལ་ལྡན་གྱི་མི་ཞིག་ཡིན་པས་གྲོང་པ་ཁྱིམ་མཚེས་ཀྱི་ནང་དུའང་སྐད་གྲགས་ཡོད་པ་རེད། ད་གང་ཤེས། མ་གཞི་ནས་ཕྲུ་གུའི་ཨ་མ་རི་རྒྱལ་ལྷུན་པོ་བཞིན་ཁྱིམ་ཚང་ནང་དུ་ཨ་སྤམ་པོ་བྱས་ཏེ་བསྡད་ན་ཉི་མ་ཟླ་བའི་འཁོར་ཕྱོགས་ནོར་གྱི་མ་རེད། འོན་ཀྱང་དེང་སང་གི་བུད་མེད་ཁག་གཅིག་ཧ་ལམ་ང་མིན་ན་སུ་ཡིན་སྙམ་ནས་སྡོད་ཚུགས་ཀྱི་མ་རེད།དེར་བརྟེན་ཁྱོ་ག་མགོ་སླ་པོ་དེ་ཚོ་ལའང་གོ་སྐབས་ཐོབ་ཀྱི་ཡོད་པ་རེད་’ཅེས་སྐོར་གཏམ་བཤད།དང་ཐོག་ཕྲུ་གུ་ངུ་ས་ཕ་མ་དང་འབངས་ཀྱི་སྐྱིད་སྡུག་འགོ་དཔོན་གྱི་དཔེ་ལྟར་ཁོ་གཉིས་ཀྱིས་མོ་ལ་རྒྱབ་སྐྱོར་དང་སེམས་གསོ་བྱ་རྒྱུའི་རེ་བ་བཅངས་ནས་་ 335

ཡོང་ནའང་། བསམ་ཡུལ་ལས་འདས་པར་དེ་ལས་ལྡོག་ཏེ་ཨ་མ་སྐྱིད་འཛོམས་ཀྱིས་ངན་བྱས་ངོ་འཁྱེར་གྱིས་གནས་ཚུལ་གྱི་འགན་ཚང་མ་པད་དབྱངས་ལ་དཀྲི་རྩིས་བྱེད་པས། མོའི་ཚིག་གི་སྤུ་གྲི་རྣོ་པོ་དེས་པད་དབྱངས་ཀྱི་སྙིང་དུམ་བུར་གཏུབ་པའི་སྣང་བ་སྐྱེས་ཏེ་ན་ཟུག་དྲག་པོ་བཟོད་མ་ཐུབ་པར་འདར་སྐད་དང་བཅས་ཏེ‘‘ཨ་མ་ལགས། ངས་ཁོང་གི་རེ་བ་ལྟར་སློབ་གྲྭར་འགྲོ་རྒྱུ་དེ་སྔ་ས་ནས་བློས་གཏོང་བྱས་ཟིན། ཁྱེད་རྣམས་ཚོ་ཡང་ཕྱི་མིས་གང་འདྲ་ཟེར་གྱི་ཡོད་མིན་གསན་ཙམ་གནང་དང་མཁྱེན་རྒྱུ་རེད། སྐད་ཆ་དྲང་པོ་བཤད་ན་ང་འགྱོད་པ་སྐྱེ་དགོས་པའི་ལས་ཀ་གང་ཡང་བྱས་མེད་ལ་བསྟན་འཛིན་ལགས་ལ་གང་ཡང་ཆད་མེད། ངས་ཆད་ས་ནི་ངའི་ཨ་མ་ལགས་རེད། ཁོང་ད་ལྟ་སྙུན་ཏེ་སྨན་ཁང་དུ་ལུས་ཡོད་ཀྱང་ཁོང་ལ་ཞབས་ཕྱི་ཞུ་བའི་དུས་ཚོད་ཚང་མ་ཁྱེད་རང་གི་བུ་སྒུག་ནས་སྡོད་དགོས་ཀྱི་འདུག’’ཅེས་ངུ་སྐད་རང་དབང་མེད་པར་ཤོར་ནས་ཐོན་རྩིས་བྱེད་སྐབས། ཕ་རབ་རྒྱས་ཀྱིས་པད་དབྱངས་ཀྱི་ལག་ནས་འཇུས་ཏེ‘‘བུ་མོ་རང་བདེན། ང་རྒན་པོས་ཁྱོད་ལ་དགོངས་དག་ཞུས་ཆོག’’ཅེས་པད་དབྱངས་སྡོད་དུ་བཅུག ཨ་མ་སྐྱིད་འཛོམས་ཀྱིས‘‘སྤོར་ཏོ་འདི་ལ་བྱེད་རྒྱུ་བཅོ་བརྒྱད་ཡོད། ངས་བཤད་པར་ནད་མི་ཐེག་པ ’’ སྐབས་དེར་ཕ་རབ་རྒྱས་ཀྱི་ལག་པ་ཆེན་པོ་དེ་སྐྱིད་འཛོམས་ཀྱི་འགྲམ་པ་གཡོན་པའི་སྟེང་དུ་ཚག་སྒྲ་དང་བཅས་ཏེ་བབ་པ་དང་སྦྲགས‘‘ཁྱོད་ཀྱི་ཁ་དེ་ག་དུས་ཡིན་ནའང་ཟུམ་ཐུབ་ཀྱི་མེད’’ཅེས་བཤད། ཕྲུ་གུ་ཆེན་པོ་ཆགས་པ་ནས་བཟུང་རབ་རྒྱས་ཀྱིས་མོ་ལ་ལག་པ་འགྱོགས་ཐེངས་དང་པོ་ཡིན་པས། སྐྱིད་འཛོམས་ཡུད་ཙམ་སྨྲ་བ་མེད་པར་ཁོའི་གདོང་ལ་བལྟས་ནས་ལུས་པ་དང་དེ་རྗེས‘‘ཧེན། བུ་མོ་རང་བློ་ཡིད་ཚིམ་ཨེ་336

བྱུང་། ད་ཆ་ང་གཉིས་རྒན་རྒོན་ཡང་འཁྲུག་དགོས་བྱུང་སོང’’ཞེས་རབ་རྒྱས་ལ་མིག་ལོག་ཅིག་བལྟས་ཏེ་ཕྱིར་བུད། པད་དབྱངས་ཁ་རབ་ཏུ་སྐྱེངས་ནས་ངུ་མཚམས་ཆོད་པ་དང་ཕ་རབ་རྒྱས་ལ་དགོངས་པ་མ་ཚོམ་ཞེས་བཤད་དེ་སྒོ་ནས་ཐོན་རྩིས་བྱས། ཕ་རབ་རྒྱས་ཀྱིས‘‘བུ་མོ། རང་སེམས་ཁྲལ་མ་བྱེད། ཁོ་ངའི་ཕྲུ་གུ་ཡིན་པས་ངས་ཁོ་ཨམ་ཅོག་ནས་བཟུང་སྟེ་ཁྲིད་ཡོང་ཆོག ཁོ་སྐྱིད་གདན་སྟེང་དུ་རྐུབ་ན་བ་རེད’’ཅེས་ཁས་ལེན་བྱས།ཕྱི་ཉིན། རྒན་རྒོན་གཉིས་སེམས་སྐྱིད་བོད་ཟས་ཁང་གི་སྒོ་འགྲམ་དུ་ཁོ་སྒུག་བསྡད། ཕྱི་དྲོའི་ལས་ཀ་གྲོལ་མཚམས་ཁོ་དེར་སླེབས་པ་དང་། ཁོས་སྔོན་ལ་ཕ་མ་གཉིས་དེ་གར་ཡོད་ཀྱི་རེད་སྙམ་པ་མེད་པས་ཁོང་གཉིས་མཐོང་བ་འཕྱི་དྲགས་ཏེ་གཡོལ་དགོས་བསམ་ཡང་གཡོལ་མ་ཤེས། ཁོས་ཕ་མ་གཉིས་ཟུར་ཞིག་ཏུ་སྐད་གཏོང་རྩིས་བྱེད་སྐབས་ཕ་རབ་རྒྱས་ཀྱིས་ཁོའི་ཨམ་ཅོག་ནས་འཇུས་ཏེ‘‘མི་རྒྱུད་རེ་ལ་རྐང་འདྲེན་རེ་ཅེས་སྔོན་གྱི་གཏམ་དཔེར་ཡོད། ང་ཚོའི་ཁྱིམ་གྱི་རྐང་འདྲེན་ཁྱོད་ཡིན་པ་རེད། ཁྱོད་ཨ་ཅེ་ཡག་པོ་དེ་འདྲ་ཞིག་བཞག་ཏེ་ད་དུང་ག་རེ་དགོས་ཀྱི་འདུག་གམ། པད་དབྱངས་ལ་རྣམ་པ་དགོས་ན་རྣམ་པ།—འཇོན་ཐང་དགོས་ན་འཇོན་ཐང་། ཁྱོད་ཆར་མུན་འཐིབས་ནས་རྫབ་དོང་ནང་ལ་མཆོངས་པ་རེད’’ཅེས་དབུགས་ཧལ་ཧལ་བྱེད། ཁོས་ཕ་མ་གཉིས་ཀྱི་མདུན་ལ་པུས་མོ་བཙུགས་ཏེ‘‘པཱ་ལགས། ཨ་མ་ལགས། གལ་ཏེ་ཁོང་ཡག་པོ་དེ་འདྲ་མེད་ན་ངས་ཁོང་དང་མུ་མཐུད་འཚོ་བ་སྐྱེལ་སྲིད་ཀྱང་། ད་ཆ་ང་ཁོང་གི་མདུན་དུ་ཉེས་ཅན་ཞིག་དང་མི་ཐ་ཤལ་ཞིག་ཡིན་པའི་སྣང་བ་འདུག་པས་མགོ་བོ་འདེགས་པའི་གོ་སྐབས་ཡོང་གི་མ་རེད། ངའི་བསམ་པར་གཅིག་བྱས་ན་ང་337

གཉིས་ཀྱི་ལས་ཟད་པ་རེད་བསམ་གྱི་འདུག འོན་ཀྱང་ངས་ཁོང་གཉིས་ཀྱི་འཚོ་བའི་ཐད་ ་’ཨ་མ་སྐྱིད་འཛོམས་ཀྱིས་ཁོ་ཡར་སློང་བཞིན‘‘བསྟན་འཛིན་རང་ལྐུགས་པ་དེ་འདྲ་མ་བྱེད། པད་དབྱངས་ལ་ཨ་མས་ཞུ་བ་འཐེན་རོགས་བྱས་ཆོག’་ཅེས་བུའི་བློ་ཁུག་རེ་བྱས། ཁོས་མགོ་བོ་ཕྲེད་ལ་གཡུག་བཞིན་ད་ནི་སྔར་སོང་གི་ལམ་ལ་ཕྱིར་ལྡོག་བྱ་ཐབས་མེད་པའི་བཟོ་བསྟན་པས། སྐབས་དེར་དེ་གར་མི་ཚོགས་ཇེ་མཐུག་ཏུ་སོང་བ་དང་སྒྲོལ་དཀར་ནི་ཟ་ཁང་སྦུག་ནས་ཕྱིར་ཐོན་མ་ཕོད་པར་དངངས་སྐྲག་ཆེན་པོས་ཡིབ་ནས་བསྡད། ཁོའི་བྱེད་སྟངས་ལ་ཕ་རབ་རྒྱས་ཁོང་ཁྲོ་ཆེན་པོ་ལངས་ཏེ‘‘ཁྱོད་རང་ད་ཆ་ཕྲུ་གུའི་ཕ་ཆགས་ཟིན་པས་བསམ་བློ་ཐོངས། ངས་འཆུམས་མི་འོང’’ཞེས་རེ་ཐག་ཆད་པའི་དབུགས་རིང་གཏོང་བཞིན་ཨ་མ་སྐྱིད་འཛོམས་ཁྲིད་ནས་ལོགདེ་ནས་བཟུང་པད་དབྱངས་ཀྱིས་གཟའ་འཁོར་གཅིག་ལྷག་ཙམ་ངང་སྒུག་བྱས་ཀྱང་། ཁོའི་གྲིབ་གཟུགས་ཙམ་ཡང་འཁོར་རྒྱུ་མེད་པས་ཡང་ངལ་གསོའི་དུས་ཚོད་ཅིག་ལ་ཁོའི་ལས་ཁུངས་སུ་ཁོ་འཚོལ་བར་ཕྱིན། ཡུན་རིང་པོ་ཞིག་སྒུག་རྗེས་ཁོ་གཞི་ནས་ལས་ཁུངས་ནས་ཐོན་ཡོང་བ་དང་། པད་དབྱངས་ཀྱིས་རང་ཉིད་ལ་སྒུག་ཡོད་པ་མཐོང་བས་ཉེ་སྔོན་གྱི་བསླབ་བྱ་ཡིད་ལ་དྲན་ནས་ཁ་ལ་ཉན་པའི་ཕྲུ་གུ་བཞིན་མོའི་རྗེས་ལ་ཡོང་། ཁྱིམ་དུ་སླེབས་རྗེས་པད་དབྱངས་ཀྱིས་རང་ངོ་མས་ཁོས་དད་ཤོས་ཀྱི་ལྟོ་ཆས་བཟོས་ཏེ་དྲངས། རྒྱུན་དུ་དངུལ་བླུགས་པའི་ཆ་སྒམ་དེའི་ལྡེ་མིག་མོས་བདག་པོ་བྱེད་ཀྱི་ཡོད་ཀྱང་ཁོའི་སེམས་ཁུག་ཕྱིརཁོ་ལ་སྤྲད་དེ‘‘བསྟན་འཛིན་ལགས། ང་དང་བུ་བཞག་སྟེ་མ་ཕེབས་དང་།ཁྱེད་རང་ང་གཉིས་ལ་ཧ་ཅང་བརྩེ་པོ་ཡོད་ཟེར་གསུང་གིན་ཡོད། དེ་འདྲ་ཡིན་338

ན་སོ་སོའི་སྙིང་ཉེ་བའི་མི་ལ་སྡུག་པོ་འདི་འདྲ་བཏང་ནས་ཆོ་ག་རེ་ཡོད་དམ།རང་གི་ཁྱིམ་ཚང་ཆ་ཚང་པོ་ཞིག་བཞག་ནས་ཕྱི་ལ་གནས་ཚང་གཡར་ཏེ་བསྡད་ནས་ཅི་བྱེད། སྐབས་རེ་ང་རང་ཡང་རང་ཉིད་ལ་ཁོང་ཁྲོ་ཟ་ཡི་འདུག གལ་ཏེ་ངཁྱེད་རང་ལ་སེམས་གཏིང་ནས་བརྩེ་པོ་འདི་ལྟར་མེད་ན་ང་ལ་སེམས་སྡུག་ཆེན་པོ་འདི་ལྟ་ཡོང་དོན་མེད། དེ་ལས་ཁྱེད་རང་ང་གཉིས་དང་ཁ་མ་བྲལ་ན་ངས་ག་རེ་བྱེད་དགོས་ཀྱང་བྱས་ཆོགམི’ཅེས་ཞུ་བ་ནན་པོ་འཐེན། བསྟན་འཛིན་གྱིས་མོའི་མིག་གི་སྒང་ནས་འཛར་བའི་མགོ་སྐྱེས་དལ་བུས་བྱུག་བྱུག་བྱེད་ཀྱིན‘‘པད་དབྱངས་ལགས། ཁྱེད་རང་དེང་སང་རྒན་བཟོ་དོད་དུ་ཞེ་དྲག་ཕྱིན་བཞག དངོས་གནས་དགོངས་པ་མ་ཚོམ། ངས་ཚེ་འདིར་ཁྱེད་མ་བུ་གཉིས་ལ་ཞེ་དྲག་ཆད་སོང་། གལ་ཏེ་ངའི་སེམས་ནང་ཁྱེད་རང་སྤྱིར་བཏང་གི་བུད་མེད་དཀྱུས་མ་ཞིག་གི་གནས་བབ་ལས་མེད་ན་ང་གཉིས་མཉམ་དུ་མུ་མཐུད་དེ་འཚོ་བ་སྐྱེལ་ཡང་སྲིད། འོན་ཏེ་ཏག་ཏག་ཁྱེད་རང་ཡིན་པས་ངས་འདྲ་ཆགས་པོ་ཞིག་བྱེད་ཐུབ་པ་མི་འདུག ངས་བརྩོན་ལེན་མ་བྱས་པ་མིན། ཁ་སྔོན་པཱ་ལགས་དང་ཨ་མ་ལགས་ཕེབས་ནས་ང་ལ་བཀའ་བཀྱོན་ཚ་ནན་གནང་བ་མ་ཟད་སྐུ་རླུང་ཆེན་པོ་གནང་གིན་འདུག འོན་ཀྱང་གནས་ཚུལ་ཁ་ཤས་ཁྱེད་རང་གིས་བསམ་པ་བཞིན་སྟབས་བདེ་པོ་དེ་འདྲ་མེད། བུད་མེད་དེ་ནི་ཁྱེད་རང་གི་གཤིས་ཀ་དང་ཡོངས་སུ་ཁ་ཁག་རེད། ཁོང་གིས་ཅི་ཡང་བྱེད་སྲིད་པས་ད་ཆ་ཐབས་ཤེས་ཡག་ཤོས་དེ་ནི་ང་ཁོང་དང་མཉམ་དུ་འཚོ་བ་སྐྱེལ་རྒྱུ་དེ་རེད། དེ་འདྲ་བྱས་ན་ཁྱེད་མ་བུ་གཉིས་ལ་གནོད་འཚེ་མེད་པ་ཞིག་ཡོང་རྒྱུ་དང་གནས་སྐབས་མ་གཏོགས་ང་བརྗེད་འགྲོ་རྒྱུ་རེད། མ་གཞི་ང་ལ་གྲོགས་པོ་དང་དགའ་339

ཉེ་སྤུན་མཆེད་ཚང་མས་ཁ་རྡུང་བཏང་ནས་རྟ་བབ་བོང་བཞོན་རེད་ཟེར་གྱིན་འདུག་ལ་དོན་དུ་ཡང་དེ་འདྲ་པོ་ཞིག་བྱུང་སོང་། ད་ཆ་ང་གཉིས་བར་གྱི་ལས་འཕྲོ་ཟད་པའམ་ཁྱེད་དང་མཉམ་དུ་འཚོ་བ་སྐྱེལ་བའི་སྐལ་བ་ཟད་པ་རེད། ང་ཁྱེད་དང་ཁ་བྲལ་བའི་རྒྱུ་མཚན་ཁྱེད་རང་གིས་མཁྱེན་ན་གཞན་ལ་འགྲེལ་བཤད་བྱེད་དགོས་དོན་མི་འདུག’མིཅེས་ལྡེ་མིག་མོའི་ལག་ཏུ་ཕར་སྤྲད། པད་དབྱངས་ཀྱི་རྣ་བར་སྐད་ཆ་དེ་དག་གོ་བས། སེམས་ནང་དུ་ལྷག་པའི་རེ་བ་ཅུང་ཟད་དེ་ཡང་རི་མགོའི་སྨྲག་པར་ཞོགས་པའི་ཉི་འོད་ཕོག་པ་བཞིན་དལ་གྱིས་ཡལ་བས་འདྲེན་བྱེད་གཉིས་རབ་ཏུ་བགྲད། ལུས་ཡོངས་རེངས་པོར་གྱུར། གདན་སྟེང་དུ་ལྷ་སྐུ་ལྟར་གཡོ་བ་མེད་པར་ཡུན་རིང་བསྡད། ལྷ་མོས་མིག་ཆུ་གཏོང་བཞིན‘‘ཅོ་ཅོག་ལགས་ཁྱེད་རང་དངོས་གནས་ཐབས་རྡུགས་རེད། ཨ་ཅག་ལགས་ལ་བསམ་རྒྱུ་དྲན་རྒྱུ་ཁྱེད་རང་ལས་མེད་པ་དང་ཐ་ན་ལྟོ་ཐེངས་རེ་རེ་ཚང་མར་ཁྱེད་རང་གི་དཀར་ཡོལ་ནང་ཟས་ཀྱི་ཕུད་མ་བླུགས་གོང་ཁོང་གིས་གཏན་ནས་ཟ་བར་མི་བྱེད། འོན་ཀྱང་ཁྱེད་རང་ ’མིཞེས་པད་དབྱངས་ལ་ཇ་ཚ་པོ་གང་བཤུག་རྩིས་བྱས། པད་དབྱངས་ཀྱིས་འཕྲུལ་འཁོར་གྱི་མི་ལྟར་ལྷ་མོའི་ལག་པ་ཕར་ཕུད་པས་དཀར་ཡོལ་དེ་སར་ལྷུང་ནས་སིང་སྒྲ་དང་བཅས་ཧྲུག་ཆག་ལ་ཕྱིན། སིང་སྒྲ་དེས་པད་དབྱངས་དྲན་པ་སོས་པ་ལྟ་བུ་བྱུང་ནས‘‘རྣམ་རྟོག རྣམ་རྟོག’་ཞེས་ཁ་ནས་ཐལ། རེ་ཞིག་སོང་རྗེས་མོ་སྨྱོ་སྤོ་བཞིན་ཁོའི་མདུན་དུ་པུས་མོ་བཙུགས་ཏེ‘‘བསྟན་འཛིན་ལགས། ང་གཉིས་ད་ལྟ་ཤ་ཆད་ཀྱང་རྒྱུད་ཆད་མེད་པས་དངོས་གནས་རྟ་ཁ་ཕྱིར་སྐོར་བའི་ཡུལ་མེད་དམ། ཁྱེད་རང་གི་ཕྲུ་གུ་ཡང་བློས་གཏོང་ཐུབ་པ་འདུག་གམ་’ཞེས་མིག་ཆུ་བཏང་། བུ་བསྟན་པ་ཆོས་གྲགས་ཀྱིས་340

པ་ཕའི་སྒལ་པར་ཁུ་ཚུར་ཆུང་ཆུང་དེས་གཞུ་བཞིན‘‘པཱ་ལགས་ཁྱེད་རང་སྡུག་ཅག་ཅིག་འདུག ཁྱེད་རང་གིས་རྟག་པར་ཨ་མ་ལགས་ལ་དབང་ཡོད་བཤད་དེ་ངུ་རུ་འཇུག་གི་འདུག’་ཅེས་བཤད། ཁོས་བུ་པང་དུ་བཏབ་སྟེ‘‘བུ། དགོངས་དག པ་ཕ་དངོས་གནས་སྡུག་ཅག་ཅིག་རེདམིམིཅེས་མིག་གཉིས་མཆི་ཞག་གིས་ཁེངས། པད་དབྱངས་ཁོའི་འཁྲིས་ནས་དལ་བུས་ལངས། མིག་ཆུ་ཕྱིས། ཟང་ཟིང་དུ་གྱུར་པའི་མགོ་སྐྱེས་བྱུག་ཙམ་བྱས་ནས‘‘ངས་ཁྱེད་རང་ལ་མཐའ་མའི་རེ་བ་གཅིག་རང་ཞུ་རྒྱུ་ཡོད། ངའི་ཨ་མ་ལགས་བསྙུན་ཏེ་སྨན་ཁང་ལ་བཞུགས་ཡོད། ང་གཉིས་ཀྱི་སྐོར་ཁོང་ལ་གསང་སྟེ་ཞུས་མེད། ཨེམ་རྗེས་གསུངས་ན་ཁོང་མི་ཡུལ་དུ་བཞུགས་པའི་དུས་ཚོད་ཞེ་དྲག་མེད་པ་འདྲ། ཁོང་སྨན་ཁང་ལ་བཞུགས་རིང་ཁྱེད་རང་ཐེངས་གཅིག་ཀྱང་ཕེབས་མེད་པས་ངས་ཁྱེད་རང་ལས་བྲེལ་ཆེན་པོ་འདུག་ཅེས་རྫུན་བཤད་པ་ཡིན། ཁོང་གིས་ང་ལ་འཁྱུག་ཙམ་བལྟ་བའི་དུས་ཚོད་ཀྱང་མེད་པ་ཡིན་ནམ་ཅེས་ཐུགས་ཕམ་པོ་གནང་གིན་འདུག ཨ་མ་ལགས་ཁོང་སྐུ་ཚེ་འདི་ལ་ལས་སླ་པོ་མ་རེད། པཱ་ལགས་སྔ་ས་ནས་གྲོངས་ཏེ་ང་ཚོ་གཅེན་གཅུང་གཉིས་སྐྱོང་ཕྱིར་སྐུ་ལས་ཚད་མེད་བསྐྱོན། ད་ལྟ་སྐྱིད་འགོ་ཚུགས་དུས་སྐྱིད་པོ་བྱེད་ཁོམ་མ་བྱུང་བ་རེད། དེ་རིང་གཅིག་པུ་ཐེངས་གཅིག་ལ་ང་དང་མཉམ་དུ་མིག་ལྟ་ཙམ་བྱེད་པར་ཡོང་རོགསམི་ཞེས་སྨྲས། མོའི་སྐད་ཆ་དེ་དག་གོ་བ་དང་ཁོ་རང་ཡང་བློ་ཕམ་དང་འགྱོད་སེམས་ཚད་ལས་འདས་པ་བྱུང་སྟེ‘‘བྱས་ན་ང་གཉིས་ད་ལྟ་ལམ་སེང་ཁོང་ལ་བལྟ་བར་འགྲོ་’ཞེས་སྔོན་ལ་ལས་ཁུངས་སུ་དགོངས་པ་ཞུས་པ་དང་ལག་རྟགས་གྱ་ནོམ་པ་ཁྱེར་ནས་ཕྱིན།རངགི་བུ་མོའི་ཁྱོ་བོ་དེ་རིང་གཞི་ནས་ལྟ་བར་སླེབས་པས་ཨ་མ་ཧ་ཅང་341

དགའ་པོ་དང་བློ་བདེ་པོ་བྱུང་། ཁོང་གིས་བསྟན་འཛིན་གྱི་ལག་ནས་འཇུས་ཏེ‘‘བུ། ངའི་བུ་མོ་ཁྱེད་རང་ལ་རྩིས་སྤྲད་ཡོད་པས་ང་ཡང་བློ་བདེ་པོ་འདུགཁྱེད་གཉིས་མུ་མཐུད་དེ་འཆམ་པོ་བྱེད་རོགས’’ ཞེས་ཁ་ཆེམས་ཀྱི་ཚུལ་དུ་བཞགཡང་པད་དབྱངས་ལ‘‘བུ་མོ། ཁྱིམ་ཚང་ཚ་སོབ་སོབ་ཞིག་སྐྱོང་རྒྱུ་ལས་སླ་པོ་མ་རེད། མིའི་མི་ཚེ་རིང་པོ་སོང་ཙང་གནས་ཚུལ་འདྲ་མིན་འཕྲད་སྲིད་པས་ཁོག་རྒྱ་ཆེ་ཙམ་དང་། བཟོད་པ་མང་ཙམ་སྒོམས། དེ་ནི་བུད་མེད་ཀྱི་ཡོན་ཏན་རེད་་ཅེས་མཐའ་མའི་མངགས་གཏམ་བཤད། ་སེམས་པའི་ཁོ་ཐག་མ་ཆོད།—༡— ་ལོ་དེའི་སྟོན་ཀ་ནི་མི་གཞན་གྱི་ངོས་ནས་བཤད་ན་ཆེས་རྒྱུན་གཏན་ཞིག་ཡིན་ཀྱང་། མོའི་ངོས་ནས་བཤད་ན་ངན་པ་དགུ་འཛོམས་ཀྱི་སྟོན་ཁ་ཞིག་རེད་ཅེས་བརྗོད་ན་ཆོག རང་གི་ཁྱོ་བོ་མི་ལ་ཤོར་བས་མ་ཚད་རང་གི་བྱམས་བརྩེ་ཅན་གྱི་སྐྱེད་མ་ཡང་མི་ཡུལ་ནས་ཞལ་གྱེས།མོ་ལ་སྐྱིད་པོ་ཉིས་བརྩེགས་མེད་པར་སྡུག་པོ་གསུམ་བརྩེགས་ཡོང་སྐབས།ཐག་རིང་གི་གཉེན་ལས་ཁྱིམ་མཚེས་དགྲ་ཡག་པའི་དཔེ་བཞིན་གྲོང་པ་ཁྱིམ་མཚེས་ཚང་མས་རོགས་རམ་གང་དྲག་བྱས་པ་མ་ཟད། བསྟན་འཛིན་གྱི་ཕ་མ་གཉིས་ཡོང་ནས་མོ་ལ་སེམས་གསོ་བཏང་བ་དང་སྦྲགས་དངུལ་སྒོར་ཁྲི་གཅིག་སྤྲད་དེ། ཕ་རབ་རྒྱས་ཀྱིས‘‘བུ་མོ། འདི་ནི་ངེད་རྒན་རྒོན་གཉིས་ཀྱི་བསམ་པ་མཚོན་ཆེད་རང་ཡིན་པས་ངེས་པར་དུ་ལེན་དགོས་་ཟེར་བཞིན་དབུགས་རིང་342

ཞིག་བཏང་། དེ་རྗེས་མུ་མཐུད་དེ‘‘ང་གཉིས་ཀྱིས་རྐང་མཐིལ་ན་ན་དང་ཁ་སྐམ་སྐམ་དུ་བསླབ་བཅུན་བྱས་ནའང་ཁ་ལམ་དུ་ཕྱིན་མ་བྱུང་། ཡིན་ནའི་རང་དང་བུ་སྔར་བཞིན་ང་ཚོའི་མནའ་མ་བཟང་པོ་དང་ཚ་བོ་རེད། ངེད་གཉིས་ཁྱེད་རང་གི་སྐྱེས་པའི་ཕ་མ་མིན་ཀྱང་བསྐོས་པའི་ཕ་མ་ཡིན་པས་རྟག་པར་ཁྱིམ་ལ་ལོག་ཤོགམི’ཅེས་སེམས་གསོ་ཡང་ཡང་བྱས་པ་མ་ཟད། ཕྱོགས་བཞིའི་མཆོད་ཐིགས་རྒྱག་རྒྱུ་དང་ནང་གི་བཀོད་སྒྲིག་ཡང་བྱེད་རོགས་བྱས། ་བསྟན་འཛིན་ཡང་ལས་ཁུངས་ལ་དགོངས་པ་ཞུས་ཏེ་མོའི་རོགས་པར་ཡོང་ནའང་གཉེན་ཉེ་དུ་ཚོས་ཁོ་ལ་སྙིང་ཉེ་བའི་སྐད་ཆ་ཤོད་མཁན་མེད་པར་དེ་བས་རྒྱག་གཏམ་མི་ཉུང་བ་ཞིག་གཏོང་གིན་ཡོད་པས། ཁོ་རང་ཀུན་དང་མ་འདྲེས་པའི་ཕོ་རོག་དཀར་པོ་ལྟར་དུ་གྱུར།ཉིན་ཤས་བསྟུད་མར་ཉིན་གུང་ཁ་ལག་ཟ་བར་སྒྲོལ་དཀར་སར་སླེབས་མེད་ལ། དགོང་མོ་ལོག་རྗེས་ཀྱང་སྐད་ཆ་ཉུང་བའི་ཁར་དཀའ་ལས་ཁག་མདོག་ཁ་པོས་རྒྱབ་བསྙེས་ལ་བསྙེས་ཏེ་བསྡད། ཁོའི་རྒྱུན་གཏན་མིན་པའི་ཚུལ་དེར་སྒྲོལ་དཀར་བློ་མ་བདེ། གནས་ཚུལ་ག་རེ་བྱུང་མིན་སྐད་ཆ་དྲིས་ཀྱང་མགོ་བོ་གཡུག་པ་ལས་ལན་གསལ་པོ་མི་འདེབས། དེ་བས་ཁོ་ཁ་ལག་ཟ་ཤུགས་ཀྱང་ཆུང་དུ་མངོན་གསལ་སོང་ཡོད་པས་མོ་ཡང་དོགས་པ་ཟོས་ཏེ། ཁོ་ཡང་སྙིང་གང་དུ་འགྲོ་མིན་སྐོག་ནས་རྗེས་འདེད་བཏང་བས་པད་དབྱངས་ཨ་མ་འདས་པོའི་ཁང་ཁྱིམ་གྱི་སྒོ་འགྲམ་དུ་སླེབས། ་མོས་བལྟས་པ་ཙམ་གྱིས་དེ་ནི་ཨ་ཅེ་རྙིང་པ་དང་འབྲེལ་བ་ཡོད་པ་ཤེས་པས་ཤར་རེར་ནང་དུ་འཛུལ། གདན་སྟེང་དུ་བསྡད་པའི་བསྟན་འཛིན་གྱི་ལག་343

ནས་འཇུས་ཏེ‘‘ངས་སྔ་ས་ནས་ཁྱེད་རང་ལ་ང་ཨ་ཅེ་ཉམས་ཆུང་དེའི་གྲས་མིན་ཞེས་བཤད་མྱོང་། ང་སྐྱིད་དུ་མ་བཅུག་ན་ཁྱེད་རང་ཚོ་ཡང་སྐྱིད་དུ་མི་འཇུག་ཐག་ཆོད་ཡིན། ཁྱེད་རང་གིས་ཉེ་ཆར་ཁོ་ཚོར་སེམས་ཁུར་དེ་འདྲ་བྱེད་པ་ཁ་གསབ་བྱེད་ཀྱིན་ཡོད་དམ། ཡང་ན་འགྱོད་གཤགས་བྱེད་ཀྱིན་ཡོད། གལ་ཏེ་ཁྱེད་རང་མི་བཟང་པོ་དེ་འདྲ་ཡིན་ན་སྔ་ས་ནས་ངོ་ཚ་རྒྱུ་མེད་པའི་ལས་ཀ་དེ་ཚོ་བྱེད་རྒྱུ་ཡོད་པ་མ་རེད’’ཅེས་ཁྲིད་རྩིས་བྱས་པ་ལ། བསྟན་འཛིན་གྱིས་མོ་ལ་འགྲམ་ལྕག་ཅིག་གཞུས་ཏེ‘‘ད་ལྟ་ཁོང་གི་ཨ་མ་ལགས་གཤེགས་ཏེ་བདུན་ཚིགས་དང་པོ་ཏྲེམ་རེད། ཁྱོད་ཀྱི་བྱེད་སྟངས་དེ་དུད་འགྲོ་ལས་ཀྱང་སྡུག་གི་རེད།ཁོང་ངའི་བུའི་རྨོ་བོ་ལགས་རེད་’ཅེས་གཤེ་གཤེ་བཏང་། མོས་འགྲམ་པར་ལག་པ་འཆང་ཏེ‘‘ཁྱེད་རང་གིས་མ་བཤད་པར་ངས་ཇི་ལྟར་ཤེས་མིཞེས་དག་སེལ་བྱས།པད་དབྱངས་ཚུར་ཡོང་ནས་བསྟན་འཛིན་ལོག་དགོས་པའི་བརྡ་བཏང་བ་དང་།ཡང་མིག་གཉིས་མོའི་གདོང་ལ་བགྲད་ནས་རང་གི་ཁྱོ་བོ་འཕྲོག་མཁན་འདི་རེད་ཨང་སྙམ་ནས་ཁོང་ཁྲོའི་མེ་ལྕེ་འབར་ཡང་། དེ་རིང་རྒྱག་རེས་རྒྱག་པའི་དུས་མིན་པས་བཟོད་སྒོམ་བྱས་ཏེ་བསྡད། སྒྲོལ་དཀར་ནི་འགྲམ་པ་ལག་པས་སྐྱོར་བ་དང་མགོ་བོ་དང་ཁར་སྨད་དེ་འགྲོ་སྡོད་མ་ཤེས་པར་ལུས། དང་ཐོག་ཕུ་ཤོར་ཤོར་གྱིས་འཛུལ་ཡང་རྣམ་པ་མཛེས་ལ་སྤྱོད་པ་བརླིང་བའི་པད་དབྱངས་ཀྱི་མདུན་དུ། རང་ཉིད་རྨ་བྱའི་འཁྲིས་ཀྱི་དེ་མོ་ལྟར་གྱུར་པས་ཁ་སྐྱེངས་ནས་དེ་རིང་གི་བྱེད་སྟངས་ལ་འགྱོད་པ་སྐྱེས་པ་དང་། རྔུལ་ཆུ་བཞུར་ཏེ་མོའི་གདོང་སྟེང་གི་རྒན་ཉམས་བཀབ་ཆེད་བྱུགས་པའི་བྱུག་རྫས་རྔུལ་ཆུས་དེད་ནས་མོའི་གདོང་ཡང་མེས་ཚིག་པའི་ཤུལ་དང་གཉིས་སུ་མ་མཆིས་པས། དྲན་རྒྱུ་རྒོད་པའི་344

ཟླ་སྒྲོན་གྱིས‘‘ངའི་སེམས་ལ་ཅོག་བསྟན་འཛིན་གྱི་སེམས་འགུག་མཁན་དེ་ཨ་ཅག་པད་དབྱངས་ལས་མཛེས་པ་གང་འདྲ་ཞིག་ཡོད་དམ་སྙམ་བྱུང་ཡང་། ད་བྱེད་དུས་དེ་མོ་ཆུ་ནང་ནས་ཐོན་ཚར་ཙམསྒྱུ་ཞིག་དང་འདྲ་བའི་ཨ་ཡེ་ཞིག་རེད་འདུག ཨ་ཙི་ཨ་ཡེ་ཁྱེད་རང་གི་གདོང་པ་མེས་ཚིག་པ་རེད་དམ་་ཞེས་འཁྲིས་སུ་བཅར་ནས་ལྟ་ཁུལ་བྱས། པད་དབྱངས་ཀྱི་གཅུང་མོ་བདེ་སྐྱིད་ཀྱིས‘‘མེས་ཚིག་པར་བརྟེན་གདོང་ལྤགས་མཐུག་པོ་དེ་འདྲ་ཪྵགས་པ་རེད’’ཅེས་སྙིང་ཚིམ་བརྒྱབ།སྒྲོལ་དཀར་གྱིས་རྔུལ་ཆུ་འབྱིད་བཞིན‘‘སུས་ངའི་གདོང་པ་མེས་ཚིག་པ་རེད་ཟེར་གྱིན་འདུག་གམ། ཨུག་ཆོས་མེ་ཏོག་འདྲ་བ་ངས་ཀྱང་བྱས། མཛོ་མོ་རྭ་ཅོ་འདྲ་བ་ཁྱོད་ལའང་ཡོང་སྲིད། ཁྱོད་ཀྱི་ལང་ཚོ་དེ་ཡང་གཏན་དུ་སྡོད་ཀྱི་རེད་བསམ་གྱིན་འདུག་གམམི’ཞེས་བཤད། བདེ་སྐྱིད་ཀྱིས‘‘ད་བྱེད་དུས་མོའི་ངོ་གདོང་ལ་སྤྲེའུའི་གདོང་པགས་གྱོན་འདུག་’ཅེས་བཤད་པ་དང་། ཡང་ཟུར་ཞིག་ཏུ་ལངས་པའི་བསྟན་འཛིན་ལ་གཏད་དེ‘‘ད་ངོ་ཚ་རྒྱུ་མེད་པ་ཁྱེད་གཉིས་འདི་ནས་ལམ་སེང་འགྲོ་རོགས། དེ་རིང་ང་ལ་ཟིང་རྒྱག་པའི་བསམ་བློ་མེད་པས་མ་གཏོགས་ངས་ཁྱོད་རང་གི་སྙིང་བཏོན་ཏེ་སྦར་བཙིར་བརྒྱབ་ཀྱང་སྙིང་ཚིམ་པ་མི་འདུགམིམིཅེཊསྡོ་བཤད་པས། པད་དབྱངས་ཀྱིས་མོའི་ལག་ནས་འཐེན་ཏེ‘‘བུ་མོ་འདི་ནི། ཅོག་ལ་དེ་འདྲ་ཤོད་མཁན་ཡོད་དམ’མིཞེས་ཁང་པའི་ནང་འཕུད་རྒྱག་གཏོང་རྩིས་བྱས་པས། མོས་དཀྲུག་དཀྲུག་གཏོང་བཞིན‘‘ཨ་ཅག་རང་ནུས་མེད་སེམས་ཆུང་འདི་འདྲ་སོང་ཙང་མི་གཞན་གྱིས་མཇིང་པར་བཞོན་ནས་སྐྱག་གཅིན་བཏང་བ་རེད་་ཅེས་ཨུ་ཚུགས་ཀྱིས་བསྟན་འཛིན་དང་སྒྲོལ་དཀར་སྒོ་ཕྱིར་ཕུད།345

—༢—དུས་དེ་ནས་བཟུང་བསྟན་འཛིན་མོའི་སར་སླེབས་མེད་ལ། ད་ནི་རྟ་ཁ་ཕྱིར་འཁོར་བའི་རེ་བ་ཡོངས་སུ་རྫོགས་པས། ཨ་མའི་ལོ་མཆོད་ཚར་རྗེས་མོས་རང་འགུལ་གྱིས་ཁོ་སྐད་བཏང་ཏེ་བཟའ་ཚང་ཁ་བྲལ་གྱི་འགྲོ་ལུགས་གཉེར།དེ་ཉིན་ཁོ་གཉིས་ཁྲིམས་ཁང་དུ་སླེབས་སྐབས་ད་དུང་ལས་ཀ་དངོས་སུ་ཚུགས་མེད་པས། བར་ཁྱམས་སུ་རྐུབ་བཀྱག་རིང་མོ་ཞིག་ཡོད་པ་དེའི་སྟེང་ལ་བསྡད་དེ་ཕན་ཚུན་སྐད་ཆ་གང་ཡང་མ་བཤད་པར་ཡུད་ཙམ་བསྡད། དེ་རྗེས་མོས‘‘བསྟན་འཛིན་ལགས། ང་གཉིས་ལ་གནས་ཚུལ་འདི་འདྲ་ཡོང་བསམ་པ་གཏན་ནས་མ་བྱུང། དེ་རིང་ངའི་ཁྱིམ་ནས་བུ་བསྟན་པ་ཆོས་གྲགས་མ་གཏོགས་ག་རེ་དགོས་ཀྱང་ཁྱེད་རང་གིས་སྣོམས། ང་གཉིས་ཤ་ཁག་ཁག་གྲི་སོ་སོ་བྱས་ཀྱང་ཕྲུ་གུ་ལ་ཉེས་པ་གང་ཡང་མེད་པས་བུའི་ཐད་ལ་སེམས་ཁྲལ་མི་དགོས’’ཞེས་བཤད། བསྟན་འཛིན་གྱིས་སྐད་ཆུང་ངུས‘‘པད་དབྱངས་ལགས། ངས་སླར་ཡང་ཁྱེད་རང་ལ་དགོངས་པ་མ་ཚོམ་ཞུ་རྒྱུ་ཡིན། ངས་ཁྱེད་མ་བུ་གཉིས་ལ་ཚེ་འདིར་འཇལ་ཐབས་མེད་པའི་བུ་ལོན་ཆད་ཡོད་པས་ད་དུང་ངས་ཁྱིམ་ནས་བགོ་བཤའ་དགོས་ཡོད་ཟེར་ན་ལས་ག་ལ་དག རྗེས་མ་བུའི་ཚོད་ལ་གསོ་རྟེན་ཙམ་མ་ཡིན་པར་རོགས་པ་གང་ཐུབ་བྱས་ཆོག་’ཅེས་ལུས་ལ་གང་སྦྱར་མ་གཏོགས།ཁོ་གཉིས་ཀྱི་ལོ་ཤས་བསྐྱངས་པའི་ཁྱིམ་ནས་་ཁབ་སྐུད་ཙམ་ཡང་ཁྱེར་མེད། དེ་ལྟར་ཁོ་གཉིས་མཐར་ཞི་བདེ་དང་ལྷིང་འཇགས། མཛའ་མཐུན་དང་ཕྲེང་སེམས་ཀྱི་སྒོ་ནས་ཁ་བྲལ།ཕྱི་ཚུལ་ནས་བལྟས་ན་པད་དབྱངས་འཚོ་བའི་ནང་བློ་རྩ་བརྟན་པོ་དང་ཧྲ་346

ཏག་མདོག་ཁ་པོ་ཡོད་ནའང་། ཁྱིམ་དུ་སླེབས་པ་དང་ནང་ལས་ཙག་ཙིག་གྲུབ་ནས་དལ་ཁོམ་བྱུང་མ་ཐག་ཁོ་གཉིས་ཀྱི་ཐོག་མའི་འཚོ་བ་སྐྱེལ་སྟངས་དེ་ཚོ་ཡིད་ལ་འཁོར་ཏེ་དྲན་གསོ་ཁོ་ནའི་ངང་དུས་འདའ་བར་བྱེད་པ་མ་ཟད། ཁོའི་སྐྱོན་དག་ཀྱང་དགེ་ལ་མཐོང་ནས། ནམ་ཞིག་སླར་ཡང་རང་གི་འཁྲིས་ལ་ལོག་རྒྱུའི་སྟོང་བསམ་ཁོ་ན་བཅངས་ནས་སྡོད་པ་དང་། བུ་ཉལ་རྗེས་ཡིད་སེམས་སྐྱོ་བའི་མིག་ཆུ་གཏོང་གིན་ཡོད་པས་གདོང་སྟེང་དུ་གཉེར་མ་མང་པོ་བསླེབས་པ་དང་།མིག་ཀྱང་རབ་རིབ་ཏུ་གྱུར་ནས་གློ་བུར་དུ་ལོ་བཅུ་གྲངས་འདས་ཟིན་པ་ལྟར་གྱི་སྣང་བ་སྟེར།མོའི་སེམས་སྡུག་ཁོག་ནང་དུ་སྦ་གང་ཐུབ་བྱས་ཀྱང་ནང་གི་གདུང་བ་ཕྱི་ལ་རང་ཤུགས་སུ་མངོན་གྱི་ཡོད་པས། ཟླ་སྒྲོན་གྱིས་གཙོས་པའི་ལས་རོགས་ཚོས་རྟག་རྟུ་མོ་ལ་སེམས་ཁུར་དང་ཁ་ཏ་བྱེད་པ་དང་། ཡང་ཁ་ཤས་ཀྱིས‘‘ཁོ་ཁྱེད་རང་མ་འདོད་པར་སོང་བ་ཡིན་པས་ཤི་བྲལ་བྱུང་བ་ལྟར་གྱི་དྲན་སེམས་བྱ་རྒྱུ་ག་རེ་ཡོད་དམ། མི་ཚོ་བཟའ་ཚང་ཁ་བྲལ་རྒྱུ་དེ་དེང་སྐབས་དར་བཟོ་ཞིག་ལ་བརྩི་གིན་མི་འདུག་གམ་་ཞེས་གོ་བ་མ་ལོན་པའི་རྣམ་པ་བསྟན།—༢—ཉིན་ནས་ཉིན་བསྟུད། ཟླ་བ་ནས་ཟླ་བ་བསྟུད། ལོ་ནས་ལོ་བསྟུད་དེ་མོས་དྲན་གདུང་ཁོ་ནའི་ངང་བུ་བསྟན་པ་ཆོས་གྲགས་ལོ་བདུན་ལ་བསླེབས་ཏེ་སློབ་གྲྭར་བཏང་བ་དང་ལྷ་མོར་ཡང་འགྲོ་སྟངས་བཟོས།ལྷ་མོ་སོང་བས་ལས་ཀ་མང་དུ་སོང་བའི་ཁར་ཁང་པའི་ནང་སྟོང་ལྷང་ལྷང་ཆགས་པས། དེ་བས་ཁེར་རྐྱང་གི་བསམ་པ་ཤུགས་ཆེ་རུ་ཕྱིན་པ་དང་ཁོ་ལ་དྲན་347

གསོ་བྱེད་རྒྱུ་སྔར་བས་ཤུགས་ཆེ་རུ་སོང་ནས། མུ་མཐུད་ནམ་ཞིག་རང་གི་མདུན་དུ་ལོག་མི་ཡོང་ངམ་སྙམ་པའི་སྟོང་བསམ་འཆར།དགོང་མོ་བུ་ཉལ་ཁར་སྒྲུང་བཤད་དགོས་པ་དང་། སྐབས་རེ་སྒྲུང་སྙན་པ་མ་དྲན་པར་བུས་རྙོག་དྲ་བཤད་སྐབས། བསྟན་འཛིན་འཁྲིས་སུ་ཡོད་པ་བཞིན‘‘བསྟན་འཛིན་ལགས། བུ་གཉིད་ཉལ་གྱི་མི་འདུག་གོ། ག་རེ། མོ་ཊ་ཉོ་གི་མིན་ལགས། མ་རེད། མ་རེད། མོ་ཊ་ཉོ་རོགས་གནང་། བུ་གཉིད་ཁུགས་སོང་་ཞེས་ཆིག་ལབ་བརྒྱབ། བུས‘‘ཨ་མ་ལགས་ནི་ཁྱད་མཚར་ཞིག་འདུགཁྱེད་རང་གིས་ནམ་རྒྱུན་ནང་བཞིན་སྔོན་མའི་སྐོར་མང་ཙམ་གསུངས་ན་འགྲིགད་ལྟ་ནང་བཞིན་མ་གནང་དང་། ཡང་ཁྱེད་རང་བཤུམ་རྒྱུ་རེད་’ཅེས་ཨ་མར་སེམས་གསོ་བྱས།ཉིན་ཞིག་མོས་སྔར་རྒྱུན་བཞིན་བུའི་མདུན་དུ་རྩེད་ཆས་བཀྲམས་ཏེ་རྩེད་མོ་རྩེ་རུ་བཅུག རང་གིས་གྱོན་ཆས་འཁྲུད་བཞིན་པའི་སྐབས། བུས་ཤིང་གི་རྩེད་ཆས་ཁ་ཤས་ཁྱེར་ཏེ་པད་དབྱངས་ཀྱི་མདུན་དུ་ཡོང་ནས‘‘ཨ་མ་ལགས། ང་ལ་རྩེད་རོགས་མེད་ན་སྐྱིད་པོ་མི་འདུག ཁྱེད་རང་གིས་རྩེད་རོགས་གྱིས་དང་མིཞེས་བཤད། པད་དབྱངས་ཀྱིས‘‘ཨ་མ་རྩེད་མོ་རྩེ་གིན་བསྡད་ན་ཁྱོད་རང་གི་གྱོན་གོས་བཙོག་པ་སུས་བཀྲུ་རྒྱུ་རེད་དམ་’ ཞེས་བཤད། བུས་རྐུབ་ས་ལ་བཙུགས་ཏེ‘‘ཨ་མ་ལགས། ཁྱེད་རང་རྒན་པས་ང་ཆུང་བར་བརྙས་བཅོས་བཤད་ཀྱིན་འདུག’མིཅེས་མཆུ་ཏོ་རིང་པོ་བསྣར། སྐད་ཆ་དེ་གོ་བས་མོའི་བསམ་པར་ངས་བུ་ལ་བྱམས་པོ་མ་བྱས་ན་སུས་བྱེད་བསམས་ཏེ་གོས་འཁྲུ་མཚམས་བཞག བུའི་འཁྲིས་སུ་བཅར་ཏེ་བུ་པང་དུ་བཏབ་པ་དང་དཔྲལ་བར་འོ་ཞིག་348

བྱས་ཏེ‘‘བུ་རང་ནི་བཤད་མཁས་པ་ལ། རྒན་པས་ཆུང་བར་བརྙས་བཅོས་བྱེད་ཀྱིས་ཟེར། འོ་ན་རང་མི་རྒན་པ་གྱིས། ངས་ཆུང་བ་བྱས་ཆོག རང་གིས་ཨ་མར་ཟ་ཆོག་འཐུང་ཆོག་བཟོས། གྱོན་པ་བཙོག་པ་དེ་ཚོ་འཁྲུས། དེ་ལྟར་བྱུང་ན་ང་རང་སེམས་ཁྲལ་གང་ཡང་མེད་པའི་འཚོ་བ་ཞིག་སྐྱེལ་རྒྱུ་ཡོང་གིན་རེད།བུ་རང་ལ་ཨ་མས་སྐད་ཆ་དྲང་པོ་བཤད་ན་ཨ་མ་སྔ་ས་ནས་མི་རྒན་པ་བྱེད་རྒྱུར་ཞེན་པ་ལོག་ཏེ་བསྡད་ཡོདམིམིཅེས་བུ་ལ་རང་གི་སེམས་གཏིང་གི་སྐད་ཆ་བཤད་ཀྱང་། བུས་ཧ་ཉིད་དེ་ཙམ་མ་གོ་བས‘‘ཧོ། རྒན་པ་བྱེད་པ་ལས་སླ་པོ་རེད།ངས་ཨ་ཅག་ལྷ་མོ་ཚུར་བསྐོངས་ཏེ་ཁ་ལག་བཟོ་རུ་བཅུག ཡང་པཱ་ལགས་ལ་གོས་འཁྲུ་འཕྲུལ་འཁོར་ཞིག་ཉོ་རོགས་ལབ་ན་ལས་ཀ་ཚང་མ་དེ་འདྲ་ཟེར་ཐག་ཆོད་པ་རེད་་ཅེས་བཤད་པ་དང་། མོས་བུའི་གདོང་ལ་ཞིབ་པར་བལྟས་ཏེ‘‘ཨ་མ་ང་གཉིས་ལ་དགོས་པ་གོས་འཁྲུ་ཕྲུལ་འཁོར་མ་རེད། རང་གི་པཱ་ལགས་རེདམི་ཅེས་སླར་ཡང་མཆི་ཞག་འཁོར་ནས་བཤད་པས། བུས‘‘ཨ་མ་ལགས། པཱ་ལགས་ཀྱིས་རྟག་པར་ཁྱེད་རང་ངུ་རྒྱུ་བཟོས། ད་དུང་ལོག་མ་ཡོང་ན་ད་ནས་བཟུང་ང་གཉིས་ཀྱིས་ཁོང་ལ་ཁ་ཡ་མ་བྱས་པར་འཇོག་ཏོ། ང་ཚོའི་འཛིན་གྲྭའི་སློབ་གྲོགས་ལྷུན་གྲུབ་ཀྱི་པཱ་ལགས་ཀྱིས་ཀྱང་ཁོ་དང་ཨ་མ་བཞག་ཏེ་རྒྱ་མོའི་རྗེས་ལ་ཕྱིན་པ་རེད་ཟེར་གྱིན་འདུག ཁོའི་པཱ་ལགས་ཞོགས་པ་ལས་ཀར་འགྲོ་སྐབས་རྟག་པར་ཐུག་གི་འདུག་ཀྱང་ཁོས་པཱ་ལགས་ཤི་ཚད་བ་རེད་ཟེར་གྱིས། ང་ཚོའི་པཱ་ལགས་ཀྱང་ཡོད་པ་དང་མེད་པ་ལ་ཁྱད་གང་ཡོད་མིཅེས་བཤད། སྐབས་དེར་མོས་རྣམ་འགྱུར་སྒམ་པོས‘‘སྐད་ཆ་དེ་འདྲ་བཤད་མི་ཉན། ཁོང་ག་ཚོད་སྡུག་ཀྱངཁྱོད་རང་གི་བཀྲུས་ཀྱང་མི་དག་པའི་ཕ་རེདམི་ཅེས་བཤད། དེ་ལྟར་རྣམ་349

ཀུན་ཡང་ཁོས་ག་དུས་ཁ་པར་བརྒྱབ་ཏེ་ཐུག་དགོས་ཡོད་ཟེར་ན་བཀག་འགོག་གཏན་ནས་མི་བྱེད་པར་གཏོང་རྐྱང་བྱས་ཏེ། ཕ་བུའི་བར་གྱི་བརྩེ་དུང་ལ་གས་ཆག་མི་ཡོང་བ་བྱེད་ཀྱི་ཡོད།ཉིན་ཞིག་བུའི་ལུས་ལ་སྒྲོལ་དཀར་གྱིས་ཉོས་པའི་ཚོང་རྟགས་གྲགས་ཅན་གྱི་གྱོན་པ་གཡོགས། ལག་ཏུ་རྩེད་ཆས་དང་། རྔན་པ་སྣ་ཚོགས་བསྐུར་ཏེ་ཁོ་བུ་སྐྱེལ་བར་4ོང་། པད་དབྱངས་ཀྱིས་ཉིན་མཚན་ཀུན་ཏུ་བསམ་གཏན་ལྟར་སྒོམ་པའི་རྒྱུས་མངའ་ཆེ་བའི་གདོང་དེ་མོའི་མདུན་དུ་གློ་བུར་ཤར་སྐབས། རང་ཉིད་ཀྱི་སེམས་གནོན་མ་ཐུབ་པ་དགའ་སྐྱོ་ཟུང་ལྡན་གྱི་སྣང་བ་ཞིག་སྐྱེས་ཏེ་ལུས་པོ་འདར་སིག་སིག་བྱས། རྒྱུན་གཏན་མིན་པའི་ཚུལ་དེར་ཁོ་ལའང་དོ་སྣང་བྱུང་སྟེ‘‘ཁྱེད་རང་མི་བདེ་བ་མི་འདུག་གམ། རྒྱུན་དུ་ནས་ལྟོ་ཆས་ཡག་ཙམ་ཟོ’’ཞེས་བཤད། སྐད་ཆ་དེ་གོ་བ་དང་མོ་རང་གིས་སེམས་མནན་ཏེ‘‘ཁྱེད་རང་ལ་ཇུས་གཏོགས་འཁྲི་རྒྱུ་མ་རེད། དེ་ལས་ཡུན་རིང་པོ་ཞིག་ཐུག་མ་བྱུང་བས་ཁོང་གིས་བཀའ་བཀྱོན་མི་གནང་ན་སྔོན་ལ་འཁྱུག་ཙམ་བཞུགས་པར་ཕེབས’’ཞེས་བཤད་།ཁོ་རང་སྡོད་འདོད་མེད་པ་མིན་ཀྱང་མོའི་རྒྱུན་གཏན་མིན་པའི་རྣམ་འགྱུར་ལ་དོགས་ཟོན་སྐྱེས་ནས‘‘ང་ལ་ལས་ཀ་བྲེལ་བ་ཚ་པོ་ཞིག་ཡོད་པས་སྔོན་ལ་ལོག་འགྲོ་རྒྱུ་ཡིན། རྗེས་མ་དལ་སྐབས་ལ་ཡོང་གི་ཡིན་’ཞེས་འགྲོ་རྩིས་བྱེད་སྐབས། མོས་བུའི་མགོ་ནས་མཇུག་བར་ཞིབ་པར་བལྟས་རྗེས‘‘རེད། ཁྱེད་རང་ལ་ཕྱག་ལས་བྲེལ་བ་ཡོད་ན་ནམ་ཡང་ཕེབས་མི་དགོས། བུ་དྲན་པོ་ཡོད་ན་ཁོ་ཡང་རྦད་དེ་ཁྲིད་ན་འགྲིག་གི་རེད། ང་མི་གཅིག་གིས་ཕྱུག་པོའི་གཅེས་ཕྲུག་ལྟར་བཟོ་ཐུབ་ཀྱི་མ་རེད་་ཅེས་རླུང་བཤད། ཁོ་སེམས་འཚབ་ལངས་ཏེ‘‘ཁྱེད་རང་ནི་ག་རེ་350 ་

གསུང་གི་ཡོད། གལ་ཏེ་འཚོ་བའི་ཐད་དཀའ་ངལ་ཡོད་ན་ང་ལ་གསུངས་དང’’ཞེས་ཁུག་མ་སྔོག་རྩིས་བྱེད་སྐབས། མོས་འདར་སྐད་དང་བཅས་ཏེ‘‘ང་ལ་དགོས་པ་དངུལ་མིན་པ་ཁྱེད་རང་གིས་མཁྱེན་གསལ་རེད། ཁྱེད་རང་གིས་ངེད་མ་སྨད་གཉིས་མི་ཚེ་གཅིག་ཁེར་རྐྱང་དང་དྲན་སེམས་ཁོ་ནའི་ངང་འཚོ་བ་སྐྱེལ་དུ་འཇུག་རྩིས་ཡོད་པ་རེད’་ཅེས་རང་གི་སེམས་ནང་གི་སྐད་ཆ་དེ་བློ་ཁོག་ཆེན་པོས་བཤད། ད་བར་ལོ་མང་པོ་དེ་འདྲ་འདས་ཟིན་ནའང་མོས་ད་དུང་སྐད་ཆ་དེ་འདྲ་བཤད་པ་ཐོས་སྐབས་ཁོ་རེ་ཞིག་ཧད་དེ་ལུས། དེ་རྗེས་བསྟན་འཛིན་གྱིས་པད་དབྱངས་ཀྱི་མདུན་དུ་བཅར་ནས‘‘པད་དབྱངས་ལགས། ངས་སྔོན་ནས་ཚང་མ་ཞུས་པ་ཡིན། ད་ནི་ཁྱེད་གཉིས་ཀྱི་བུ་ལོན་ཚང་མ་ཚེ་ཕྱི་མར་འཇལ་ཆོག་་ཅེས་ཐག་ཆོད་པོས་བཤད། མོས་མིག་གཉིས་ནས་རེ་ཐག་ཆད་པའི་མིག་ཆུ་གཏོང་གིན‘‘ཨ་ཙི། ཁྱེད་རང་དེ་འདྲའི་གསུང་མཁས་པ་ལ། ཚེ་འདི་ལ་འཕོངས་ཕྱིས་ཀྱི་རྡོ་བཞིན་དབྱུགས་ནས་ད་དུང་ཕྱི་མ་ཡིན་ན་ཅིག ངས་ཁྱེད་རང་ལ་དྲང་པོ་ཞུས་ཆོག ང་ཁྱེད་རང་ལ་ནམ་ཡང་སྒུག་ནས་སྡོད་ཀྱི་ཡིན’’ཞེས་བུ་ཁང་པའི་ནང་ཁྲིད་དེ་སྒོ་བརྒྱབ། ་བསྟན་‘རཛིན་བློ་མ་བདེ་བར་སྒོ་ཐེངས་འགར་བརྡུངས་ཀྱང་། ཁ་ཡ་མ་བྱས་པས་གོམ་པ་དལ་བུ་སྤོ་བཞིན་དེ་ནས་ཁ་བྲལ། ་བུས་སྦྱོང་ཚན་འབྲི་བཞིན་ཡོད་པས་ཁང་པའི་ནང་དེ་བས་ཁ་ཁུ་སིམ་དུ་ཕྱིན་པ་དང་། མོའི་མགོ་ཐོད་དུ་སྦྲང་མ་ཞིག‘‘ཝང་། ཝང’’ཞེས་འཕུར་བའི་སྒྲ་ལས་གཞན་གང་ཡང་ཐོས་རྒྱུ་མེད། པད་དབྱངས་རྒྱབ་བསྙེས་བྱས་ཏེ་ད་ལྟ་ཐོན་མ་ཐག་པའི་གནས་ཚུལ་ལ་བསམ་བློ་གཏོང་བཞིན་པའི་སྐབས། སླར་ཡང351

‘‘ཏང་ཏང་ཏངམི་ཞེས་སྒོ་རྡུང་བའི་སྒྲ་ཞིག་ཐོས་པས། མོའི་བསམ་པར་ཁོང་ད་དུང་ཕྱིན་མེད་པ་རེད་དམ་སྙམ་བཞིན་སེམས་ཀྱིས་མ་བཟོད་པར་སྒོ་ཕྱེ་སྐབས།དེ་ནི་ཟླ་སྒྲོན་ཡིན་པས། མོས‘‘སྒོ་ག་ཚོད་བརྡུངས་ཀྱང་མི་འབྱེད་པར་ག་རེ་བྱེད་ཀྱི་ཡོད་དམམི་ཞེས་ཡུད་བཤད། ཟླ་སྒྲོན་ཁང་པའི་ནང་འཛུལ་བ་དང་པད་དབྱངས་ཀྱི་བཞིན་ལ་ལྟ་བཞིན‘‘ཡང་གནས་ཚུལ་ག་རེ་བྱུང་སོང་ངམམི་ཞེས་མགོ་བོ་འཕྲེད་དུ་གཡུག པད་དབྱངས་ཀྱིས་ད་ལྟ་བྱུང་མ་ཐག་པའི་གནས་ཚུལ་ཚང་མ་བཤད། དེར་ཟླ་སྒྲོན་གྱིས‘‘ཨ་ཅག་རང་སྐྱེས་པ་ཁྱོ་ག་ཟེར་མཁན་དེ་ལ་ཞེན་པ་ལོག་རྒྱུ་མེད་པ་དེ་འདྲ་ཁྱད་མཚར་རེད། མི་གཞན་དག་ཡིན་ན་སྔ་ས་ནས་གསར་པ་ཞིག་བཙལ་ཚར་ཡོད་རེད། ང་ནི་རང་གི་གདོང་པ་འདི་མ་རྩ་ལ་བརྩིས་ཏེ་མགོ་བོ་སླ་ལ་འདོད་སེམས་ཆེ་བའི་སྐྱེས་པ་དེ་ཚོའི་མགོ་ལ་སྟ་རེ་གཞུ་བའི་གོ་སྐབས་བྱུང་ན་གཞུ་རྐྱང་བྱེད་ཀྱིན་ཡོད། དེ་ཁོ་རང་ཚོས་སྐེ་ཁྱེར་ཏེ་ཞགས་པ་ཉོས་པ་ཡིན་པས་ཐབས་ཤེས་མེད་་ཅེས་ཁེངས་པ་དང་བཅས་བཤད།དེར་པད་དབྱངས་ཀྱིས‘‘རང་ཉིན་ཞིག་རང་ཉིད་འགྲོ་སྡོད་མི་ཤེས་པ་ཞིག་ཆགས་ཀྱི་རེད་སྙམ་སྐྲག་གི་མི་འདུག་གམ་་ཞེས་ཤ་ཚ་བའི་སེམས་ཀྱིས་མ་བཞག་པར་དྲིས། ཟླ་སྒྲོན་གྱིས‘‘དེ་ལ་སྐུག་རྒྱུ་ཅི་ཡོད་དམ། ང་རང་འགྲོ་སོང་སྐར་གཅིག་གཏོང་མི་དགོས་པར་ཞབས་བྲོ་ཁང་དང་། སྤྲོ་སྐྱིད་ཁང་། ཨར་ཁང་སོགས་གང་དུ་སྐྱིད་ས་དེར་སླེབས་ཐུབ་པ་མ་ཟད། ནང་ལ་ལོག་འགྲོ་དུས་ཀྱང་ལམ་གླ་ཚང་མ་ཁོ་ཚོས་འཚང་ཁ་ཤིག་ཤིག་གིས་འདོན་གྱི་རེད། ངས་ཁོ་ཚོ་དང་མཉམ་དུ་ཆང་འཐུངས། ཞབས་བྲོ་འཁྲབ་པ་ལས་གཞན་གྱི་ལས་ཀ་སྡུག་པ་གང་ཡང་བྱེད་ཀྱི་མེད། དོན་དངོས་ཐོག་བོང་བུར་ལབ་དོང་རྙེད་པ་ལྟ་བུ་བྱེད་352

མཁན་ཨ་ཅག་རང་སྡུག་གི་རེད། དང་པོ་ཁ་མཁས་ཚིག་སྙན་གང་འདྲ་བཤད་མ་བྱུང་ངམ། གལ་སྲིད་ང་ལ་གནས་ཚུལ་འདྲ་བྱུང་ཡང་ཁྱེད་རང་ནང་བཞིན་བསམ་བློ་གཏི་ཐུག་འདི་འདྲ་གཏོང་གི་མ་རེད’་ཅེས་རང་གི་པསམ་ཚུལ་དང་ལྟ་བ་བཤད།བུ་བསྟན་པ་ཆོས་གྲགས་སྔར་བས་བསམ་ཤེས་ཐུབ་ལ་ཧ་གོ་དོན་རྟོགས་ཐུབ་མཁན་དུ་གྱུར་པ་དང་། སློབ་སྦྱོང་ཐད་སེམས་ཁྲལ་བྱ་དགོས་མེད་པས།དགོང་མོའི་ལྟོ་ཆས་ཟོས་རྗེས་བུ་ཁང་པ་སྦུག་མར་སྦྱོང་ཚན་བཟོ་བར་སོང་ཚེ་ཁ་ཁུ་ལྷག་པར་སིམ་པས། མོས་སླར་ཡང་སྨན་གཞུང་གི་དཔེ་དེབ་བཏོན་ནས་སློབ་སྦྱོང་བྱེད་རྩིས་བྱས། དངོས་གནས་བྱས་ན་ད་ལྟའི་དུས་ནི་དཔེ་དེབ་ལ་ལྟ་བའི་གོ་སྐབས་བཟང་ཤོས་དེ་ཡིན་ནའང་ཁོ་དང་ཁ་བྲལ་བའི་ཉིན་དེ་ནས་བཟུང་དེབ་ལ་ལག་པ་འཆང་མི་འདོད་པ་དང་། འཆང་ཡང་ལྟ་མི་ཐུབ་པས་དེབ་ཚང་མ་ཤོག་སྙིགས་ཉོ་མཁན་ལ་བཙོངས། ད་ཆ་མོ་སྙན་འཇེབས་རོལ་དབྱངས་ཉན་རྒྱུར་དགའ་པོ་ཆགས་ཡོད་ལ། རོལ་དབྱངས་ཉན་བཞིན་ཁོ་དང་མཉམ་དུ་རྒྱ་ནག་ཏུ་འགྲོ་སྐབས་བརྒྱབ་པའི་འདྲ་པར་དེ་ཚོ་ལ་ཡང་སྐོར་བསྐྱར་སྐོར་དུ་ལྟ་བཞིན། སྐབས་དེའི་གནས་ཚུལ་དྲན་གསོ་བྱེད་པ་དང་། བུ་ལའང་ཡང་སྐོར་བསྐྱར་སྐོར་གྱིས་དེའི་སྐོར་འགྲེལ་བཤད་བྱེད་ཀྱི་ཡོད་པས་ད་ཆ་བུས་ཀྱང་ཨ་མས་ཅི་ཟེར་རྒྱུ་ཡིན་མིན་སྔ་ས་ནས་ཤེས་ཀྱི་ཡོད་པས་ཨ་མས་མ་བཤད་གོང‘‘དེ་དུས་བུ་རང་སྐྱེ་རྒྱུ་རེད། ང་གཉིས་ཧང་ཀྲའུ་ནས་ཐོན་ཉིན ’’ཞེས་སུན་སྣང་བྱེད་ཀྱི་ཡོད་པས་རང་ཉིད་གཅིག་པུས་འདྲ་པར་དེ་དག་ལ་བལྟས་ནས་བསྡད།དེ་རྗེས་སེམས་སྐྱིད་པོ་བྱུང་ན་གྱོན་པ་ཚང་མ་སྒམ་ལས་བཏོན་ཏེ་སྟོད་ཐུང་དང་།353

དོར་མ། ཕྱུ་པ་དང་འོག་འཇུག་ཚོས་གཞི་ག་རེ་འཚམ་མིན་དང་། ག་རེ་ག་རེ་མཉམ་དུ་གྱོན་ན་ལེགས་པ་ཡོད་མེད་མེ་ལོང་ནང་ལ་བལྟས་ཏེ་བློ་ལ་འགྲོ་བ་དག་ཆ་སྒྲིག་ནས་སྒམ་ནང་གྲལ་འགྲིག་པོས་བཞག སྐབས་འགར་གྱོན་གོས་ཚོས་གཞི་སྤེལ་རྗེས་མེ་ལོང་ལ་ལྟ་གིན་རོལ་དབྱངས་དང་བསྟུན་ནས་སོ་སོས་གླུ་ལེན་བཞིན་ཞབས་བྲོ་ཡང་འཁྲབ་ཏྲེམ་འཁྲབ་ཙམ་བྱས་ཏེ། ཧ་ལམ་སླར་ཡང་མནའ་མར་འགྲོ་ཁའི་དུས་ཚོད་ཤར་གྲབས་ཡོད་པ་ལྟར་བྱེད། དེ་ལས་ལྡོག་ཏེ་སེམས་སྐྱིད་པོ་མ་བྱུང་ན་སྒྲ་ཕབ་འཁོར་ལོའི་གཞས་སྐད་ཆུང་ཆུང་ཞིག་བཏང་། ཉལ་ཁྲིའི་སྟེང་གན་རྐྱལ་ལ་ཉལ་ཏེ་ཐོག་པང་ལ་མིག་ཅེ་རེར་བལྟས་ཏེ་ཡུན་རིང་སྡོད་ཀྱི་ཡོད།—༤—པད་དབྱངས་ཀྱི་འཚོ་བ་རིམ་བཞིན་རྒྱུན་གཏན་ཅན་དུ་གྱུར་བའི་ཉིན་ཞིག བསྟན་འཛིན་གྱིས་རྣམ་ཀུན་ལྟར་དུས་ཚོད་ངེས་མེད་ཐོག་བུ་བསྟན་པ་ཆོས་གྲགས་བསུས་ནས་ཁྲིད། བུ་ལོག་ཡོང་སྐབས་དངུལ་ཁང་བཙུགས་ནས་ལོ་ཉི་ཤུ་འཁོར་བའི་དྲན་རྟེན་གྱི་བརྩེ་གྲོགས་ཆ་འགྲིག་ཆུ་ཚོད་དུ་འབོད་པའི་ཆུ་ཚོད་ཆ་རེ་སྤྲད་པ་དེ་ནས་བུ་མོའི་ཆུ་ཚོད་དེ་མོ་ལ་བསྐུར་འདུག མོས་སྣང་མེད་ངང‘‘བུ། ཆུ་ཚོད་དེའི་ཡ་དེ་བུ་རང་ལ་སྤྲད་བྱུང་ངམ’་ཞེས་དྲིས། བུས་ཀྱང་སྣང་མེད་ངང‘‘ཡ་དེ་པཱ་ལགས་ཀྱི་ཕྱག་ལ་གྱོ་ན་འདུག’’ཅེས་བཤད། བསམ་ཚུལ་ཡ་མཚན་ཞིག་གིས་གློ་བུར་དུ་མོའི་སེམས་ཁམས་ཡོངས་སུ་གང་བས། མོས་ལག་པ་འདར་སིག་སིག་གིས་འོད་ཆེམ་ཆེམ་གྱི་ཆུ་ཚོད་དེ་རྩ་ཆེ་མདོག་ཁ་པོས་ལག་ངར་ལ་གྱོན། མེ་ལོང་གི་མདུན་དུ་ལངས་ནས་ཡང་ཡང་ལྟ་བའི་ཚེ། ཆུ་ཚོད་དེ་354

ནི་ཆེད་དུ་མོ་རང་གི་ལག་པར་ཚད་བརྒྱབ་སྟེ་བཟོས་པ་ལྟར་ཧ་ཅང་མཛེས། དེ་ནི་བསྟན་འཛིན་གྱིས་མོ་ལ་རེ་བ་འདོན་སྐབས་གསེར་གྱི་ཚིག་ཁེབས་ཆ་འགྲིག་ཆེ་ཆུང་གཉིས་ཉོས་ཏེ་ཆུང་བ་དེ་མོ་ལ་སྤྲད་པ་དང་། ཆེ་བ་དེ་ཁོ་རང་གི་ལག་པར་བརྒྱུས་པའི་ངང་ཚུལ་དང་ཧ་ཅང་འདྲ་བས། རེ་བའི་མེ་མདག་ཧ་ལམ་དལ་ལ་ཉེ་སྐབས་མེ་ཤིང་ཕྲན་བུ་བསྣན་ནས་ལྷག་བསིལ་གྱི་གྲོགས་ལ་བརྟེན་ནས་རིམ་པས་གསོས་པ་ཇི་བཞིན། སྐད་ཅིག་ཉིད་དུ་སེམས་ཁམས་རབ་ཏུ་གཡོས་ནས་ལུས་པོ་ཚ་སོབ་སོབ་ཏུ་གྱུར་པ་དང་། ཁོའི་གཟུགས་བརྙན་དེ་སླར་ཡང་མོའི་མདུན་དུ་དལ་པོ་དལ་པོའི་ངང་ཤར་ཏེ་རེ་བའི་མེ་ཆུང་འབར། མོས་སླར་ཡང་རེ་སྒུག་དང་། སྟོང་བསམ། ཁེར་རྐྱང་དང་ཡུལ་ཡུལ་པོའི་འཚོ་བའི་རྒྱུན་མཐུད། ཡུན་རིང་པོ་ཞིག་བསྟན་འཛིན་གྱི་ཕ་མ་གཉིས་ཀྱི་སར་འགྲོ་རྒྱུ་མ་བྱུང་བས་དེ་ཉིན་ཕ་མ་གཉིས་སླར་ཡང་མོའི་སར་འབྱོར། བསྟན་འཛིན་དང་འབྲེལ་ཐག་བཅད་ནའང་། ཁོའི་ཕ་མ་གཉིས་ཀྱིས་མོ་ལ་སྔར་བཞིན་རང་གི་བུའི་མནའ་མའི་འདུ་ཤེས་བཟུང་ཡོད་ལ། མོས་ཀྱང་ཕ་མ་གཉིས་ལ་དུས་ཚོད་ངེས་མེད་ཐོག་ལྟ་བར་འགྲོ་གིན་ཡོད་པས་ཁོང་ཚོའི་བརྩེ་དུང་གི་ཁྲག་རྒྱུན་སླ་རུ་གཏན་ནས་སོང་མེད་ཅེས་སྨྲས་ཆོག མོའི་ཁེར་རྐྱང་དང་ཡུལ་པོའི་འཚོ་བ་སྐྱེལ་སྟངས་དེ་མཐོང་སྐབས་ཁོའི་ཕ་མ་གཉིས་ཀྱང་སེམས་ཀྱིས་མ་བཟོད་པར། པད་དབྱངས་ལ་ད་ཆ་བསྟན་འཛིན་སེམས་ཁུག་ཐབས་མེད་ལུགས་དང་རང་ལ་མི་ཚེ་སྐྱེལ་རོགས་ཤིག་འཚོལ་དགོས་པའི་གྲོས་འགོ་བཏོན། ་355

འཁྲག་རོམ་སྦྱབས་ཀྱི་ཤང་ཤང་།—༡—ཁོ་ཚོའི་ཚན་ཁག་ལ་སློབ་གྲྭ་ཆེན་མོ་ནས་ཐོན་པའི་གཞོན་ནུ་རྡོ་རྗེ་ཟེར་བ་ཞིག་སླེབས། ཁོ་དང་པད་དབྱངས་ལས་རེས་མཉམ་དུ་འཁེལ་བ་མང་བས་ཕན་ཚུན་གཤིབ་པའི་ནང་། རྡོ་རྗེ་པད་དབྱངས་ཀྱི་གཤིས་ཀ་དང་སེམས་རྒྱུད་ལ་མགུ་ཐག་ཆོད་ནས་ལས་རོགས་ཚོར‘‘ངས་ཀྱང་རང་གི་མི་ཚེ་སྐྱེལ་རོགས་སུ་ཨ་ཅག་པད་དབྱངས་དང་འདྲ་བར་སྲོལ་རྒྱུན་གྱི་བྲོ་བ་དང་ཡ་རབས་གཤིས་བཟང་ལྡན་པ་དང་། སྐད་ཆ་ཉུང་ལ་མཛངས་མའི་ཡོན་ཏན་ལྡན་པ་འདི་འདྲ་ཞིག་འཚོལ་འདོད་ཀྱང་། བློ་ཕངས་པ་ཞིག་ལ་དུས་དེང་སང་བུ་མོ་དེའི་རིགས་ཧ་ཅང་དཀོན་པོ་འདུགམི་ཅེས་རང་གི་བསམ་ཚུལ་བཤད། ལས་རོགས་ཚོས་ཀུ་རེ་དང་བཅས་ཏེ‘‘དེ་ཁག་རྒྱུ་ཅི་ཡོད། པད་དབྱངས་འདྲ་པོ་མི་དགོས་པར་པད་དབྱངས་ངོ་མ་མིག་གི་མདུན་དུ་ཡོད་པ་བརྩོན་ལེན་མི་བྱེད་དམ’’ཞེས་བཤད་པ་དེས་ཁོ་ལ་དྲན་སྐུལ་བྱུང་ནས་པད་དབྱངས་ལ་དེ་བས་གཏིང་ཟབ་པའི་དོ་སྣང་བྱ་དགོས་བྱུང་། དེའི་རྗེས་ལ་ཁོ་གཉིས་ལས་རེས་འཁེལ་སྐབས། རྡོ་རྗེས་མོའི་སྔོན་མའི་སྐོར་འདྲི་བ་མང་ཡང་ཐོག་མར་མོས‘‘དེ་ནི་འདས་པའི་དུས་ཀྱི་སེམས་སྐྱོ་དགོས་པའི་བྱ་བ་ཞིག་ཡིན་པས། ང་རང་དྲན་གསོ་བྱེད་འདོད་མི་འདུག’’ཅེས་བཤད་འདོད་མི་བྱེད་ཀྱང་། རིམ་བཞིན་འདྲིས་གཤིབ་བྱུང་བའི་ནང་པད་དབྱངས་ཀྱིས་རྡོ་རྗེ་ལ་རང་ཉིད་ཀྱི་སྔོན་ཆད་སྐོར་སྦ་གསང་མེད་པར་བཤད།དེནས་བཟུང་རྡོ་རྗེས་མོ་ལ་སྔར་བས་དོ་སྣང་དང་དོ་ཁུར་ཆེ་རུ་སོང་བ་དང་། བུ་བསྟན་པ་ཆོས་གྲགས་ལ་བྱིས་པའི་ཀློག་དེབ་དང་རྩེད་ཆས་ཉོས་ཏེ་356

སྟེར་བ་མ་ཟད། སློབ་གྲྭ་ངལ་གསོ་འཇོག་སྐབས་ཁོ་ཁྲིད་ནས་མཉམ་དུ་སྤོ་ལོ་རྒྱག་པར་འགྲོ་རྐྱང་བྱས།རེསགཟའ་ཉི་མའི་ཉིན། རྡོ་རྗེས་ཁ་ཆད་བཞིན་ཞོགས་་པ་སྔ་པོ་ནས་བུ་བསྟན་པ་ཆོས་གྲགས་ཁྲིད་དེ་རི་འཛེག་པར་ཕྱིན། ལོ་དེ་དག་ནང་བསྟན་པ་ཆོས་གྲགས་ཨ་མའི་བྱམས་སྐྱོང་འོག་འཚར་ལོངས་བྱུང་ཡང་དེ་རིང་ལྟ་བུའི་ཕོ་ཁྱོ་གའི་ལུས་ཤེད་ངོམས་པའི་གོ་སྐབས་ཐོབ་མ་མྱོང་བར་དེ་རིང་གཞི་ནས་རང་ཉིད་ཀྱང་ཕོ་ཁྱོ་ག་ཞིག་ཡིན་པའི་འདུ་ཤེས་རྙེད་པས། ཁོ་དགའ་ཐག་ཆོད་ནས་རྡོ་རྗེ་ལ‘‘དེ་རིང་ང་ཧ་ཅང་སྐྱིད་པོ་བྱུང་། སློབ་གྲྭ་གུང་གསེང་བཏང་སོང་ན་འདི་ལས་མཐོ་བ་ཞིག་ལ་འཛེག་པར་ཁྲིད་ཨང་་ཞེས་སྔ་ས་ནས་རེ་བ་བཏོན།ཁོ་གཉིས་བསྟན་པ་ཆོས་གྲགས་ཀྱི་ཁྱིམ་དུ་འབྱོར་སྐབས་པད་དབྱངས་ཀྱིས་བྲོ་བ་ཞིམ་པའི་དགོང་ཟས་གྲ་སྒྲིག་བྱས་ཡོད་པས་ཁོ་གཉིས་ཀྱིས་འཚང་ཁ་ཤིག་ཤིག་ངང་ཟོས། རྡོ་རྗེས་ལྟོ་ཆས་ཟ་སྐབས་བསྟན་པ་ཆོས་གྲགས་ཀྱི་ཕོར་པའི་ནང་ཤ་རྡོག་ཅིག་བླུགས་ཏེ‘‘དེ་རིང་ཁག་མ་བྱུང་ངམ་་ཞེས་དྲིས། བསྟན་པ་ཆོས་གྲགས་ཀྱིས་ཁའི་ནང་གི་ལྟོ་ཆས་ཅག་ཅག་བྱེད་ཀྱིན‘‘ཁག་མ་བྱུང་། དེ་རིང་ཧ་ཅང་སྐྱིད་པོ་བྱུང་། ད་དུང་ང་གཉིས་ཁ་ཆད་བྱས་པ་མ་བརྗེད་པ་གནང་ཨཱམི་‘‘བརྗེད་ག་ལ་སྲིད། གལ་ཏེ་བུ་རང་མོས་མཐུན་ཡོད་ན་ངས་རྟག་པར་ཁྲིད་ཆོག་་་‘དེ་འདྲ་བྱུང་ན་ཁྱེད་རང་ང་ཚོ་དང་མཉམ་དུ་བསྡད་ན་འགྲིག་གི་མ་རེད་དམ་་357

‘‘ང་སྡོད་འདོད་ཡོད་ནའང་བུ་རང་གི་ཨ་མ་ལགས་ཀྱིས་མོས་མཐུན་གནང་ཨེ་ཡོང་་ རྡོ་རྗེས་དེ་ལྟར་བཤད་པ་དང་པད་དབྱངས་ལ་མཚོན་དོན་ཟབ་མོ་ཡོད་པའི་མིག་བརྡ་ཞིག་འཕངས། པད་དབྱངས་ཀྱིས་རྡོ་རྗེགི་གོ་རྒྱུ་ཡོད་པའི་སྐད་ཆ་དེ་དག་ཐོས་རྗེས་བཞིན་རས་དམར་རྐྱང་ཆགས།བུ་སྦྱོང་ཚན་འབྲི་བར་སོང་ནས་ཁང་པའི་ནང་ཁོ་རང་གཉིས་ལས་ལྷག་མེད་པས། རྡོ་རྗེས‘‘ཨ་ཅག་པད་དབྱངས། ཁྱེད་རང་མགོ་མཁྲེགས་པོ་དེ་འདྲ་མ་བྱེད། ང་རྡོ་རྗེ་ཕོ་ཁྱོ་ག་གནམ་སའི་བར་དུ་འགྲེང་ཐུབ་མཁན་ཞིག་ཡིན་པས།ངས་ཨ་ཅག་རང་དང་སྐྱིད་ལ་ཁའི་རྩྭ་ལ་མཉམ་ཟ་དང་སྡུག་ཀོ་ལོང་ཆུ་ལ་མཉམ་འཐུང་བྱ་རྒྱུའི་དམ་བཅའ་བཞག་ཡོད་’ཅེས་ཐད་ཀར་བཤད། པད་དབྱངས་ཀྱིས‘‘ངས་སྔ་ས་ནས་ཁྱེད་རང་གི་སེམས་ཤེས་པ་མ་ཟད་ཁྱེད་རང་མི་བློ་འཁེལ་ས་ཞིག་ཡིན་པ་དེ་བས་ཀྱང་ཤེས་ཡོད། སྐད་ཆ་དྲང་པོ་བཤད་ན་ང་ཡང་ཁྱེད་རང་ལ་སེམས་གཏིང་ནས་མོས་པོ་ཞེ་དྲག་འདུག འོན་ཀྱང་ད་ལྟ་ཁྱེད་རང་གིས་བཤད་པའི་སྐད་ཆ་དེ་ཚོ་དེ་སྔ་ཁོང་གིས་ཀྱང་ང་ལ་ཐེངས་མང་བཤད་མྱོང་ལ་མནའ་ཚིག་ཀྱང་བོར་མྱོང་བས། སྐྱེས་པ་ཁྱོ་གའི་ཁ་འདོན་ཡིན་གྱི་རེད་སྙམ།དེར་བརྟེན་ད་ལྟ་དེའི་ཐད་བསམ་བློ་གཏོང་ཕོད་པ་མི་འདུག་ལ། གལ་སྲིད་གཏོང་དགོས་བྱུང་ནའང་བུ་སློབ་གྲྭ་མ་ཐོན་བར་གཏོང་རྒྱུ་མེད་པའི་དམ་བཅའ་བཞག་ཟིན། དེ་ལས་ཁྱེད་རང་དང་ངའི་གྲོགས་མོ་ཡག་ཤོས་ཟླ་སྒྲོན་འཚམ་ཤོས་རེད་རིཅེས་བཤད།‘‘ཟླ་སྒྲོན་ཁྱེད་རང་གིས་ངོ་སྤྲོད་གནང་མི་དགོས་པར་ངས་ངོ་ཤེས་ཀྱི་ཡོད།ངས་མིག་གིས་བལྟས། རྣ་བས་ཉན། ཀླད་པས་བསམ་བློ་བཏང་ནས་དབྱེ་ཞིབ་358

བྱས་རྗེས། རང་གི་སེམས་ལ་ཟུག་པ་ཞིག་དང་མཉམ་དུ་འཚོ་བ་སྐྱེལ་རྒྱུའི་འདུན་པ་བཅངས་ཏེ་འབད་པ་བྱེད་ཀྱིན་ཡོད། ངས་ད་དུང་མུ་མཐུད་འབད་པ་བྱེད་ངེས་ཡིནམི’ཞེས་བཤད། རྡོ་རྗེ་རང་ཤག་ཏུ་ལོག་རྗེས། པད་དབྱངས་ཀྱི་སྣང་ངོར་རྡོ་རྗེའི་སྐད་ཆ་དེ་དག་ཡང་བསྐྱར་བྲག་ཆ་བཞིན་འཁོར་བ་དང་།སེམས་པ་གཡོས་ནས་བདེ་སྐྱིད་ཀྱི་སྣང་བ་དྲག་པོ་འཆར། འོན་ཀྱང་བསམ་བློ་ཇི་ཙམ་གཏིང་རིང་བ་བཏང་ན་དེ་ཙམ་དུ་ཁོ་གཉིས་དབར་གྱི་ལོ་ཁྱད་ཀྱི་བར་ཐག་དེ་མཆོང་ཐབས་མེད་པའི་གྲོག་རོང་ཞིག་ཏུ་མཐོང་བས། ཉིན་ཞིག་ཟླ་སྒྲོན་ལ་ཁ་པར་བརྒྱབ་ནས་རྡོ་རྗེ་ངོ་སྤྲོད་བྱ་རྒྱུའི་སྐོར་གླེང་། ཕ་རོལ་པོ་གད་མོ་ཆེན་པོ་ཤོར་ཏེ‘‘སངས་རྒྱས་རང་མགོ་མ་ཐོན་པར་སེམས་ཅན་གྱི་ཡར་འདྲེན་ཡོང་མདོག་མེད། གྲོགས་མོ་རང་གིས་སྔོན་ལ་རང་ལ་བསམ་བློ་མང་ཙམ་ཐོངས།ཨོ། ཏག་ཏས།་རེད། ངས་ཁྱོད་ལ་བཤད་དགོས་བསམ་ཡང་ཁོམ་པ་མ་བྱུང་།ང་དོས་དྲག་ལྟེ་གནས་ལ་བཏང་བ་ནས་བཟུང་དལ་པ་བྱུང་ཚད་ལ་དབྱིན་སྐད་སྦྱང་ནས་ད་ཆ་སྐད་བརྡ་འཕྲོད་རྒྱུར་སྣང་དོགས་མེད ’’ མོས་སྐད་ཤུགས་ཅུང་ཆུང་དུ་བཏང་ནས‘‘ད་དུང་ང་དང་ཀ་ན་ཊའི་སྨན་པ་ཞིག་འཁྲུག་པའི་སྒང་ཡིན། ཁོང་དེ་སྔ་པེ་ཅིང་སློབ་ཆེན་ལ་སློབ་སྦྱོང་ལོ་གཉིས་བྱས་པས་རྒྱ་སྐད་ཡག་ལ་སྨན་པའི་ལག་རྩལ་དེ་བས་བརྗོད་ག་ལ་དགོས། ཁོང་གིས་ང་ཁ་རི་ཁ་ཐུག་དང་སྤྱང་གྲུང་དོད་ལ་རྣམ་པ་མཛེས་པ། ད་དུང་རྙོག་འཛིང་མེད་པའི་གཤིས་ཀ་བཟང་པོ་ཞིག་ཡོད་པས་ང་ལ་དགའ་པོ་ཡོད་ཅེས་ཤོད་ཀྱིན་འདུག རྗེས་སུ་ང་ཀ་ན་ཊ་ལ་ཁྲིད་རྒྱུར་ངའི་ཨ་མས་ཀྱང་མོས་མཐུན་བྱས་སོང’་ཞེས་སྤྲོ་བ་རབ་ཏུ་འཕེལ་བའི་ངང་བཤད། པད་དབྱངས་ཀྱིས‘‘མགོ་སེར་དེ་ཚོའི་བཤད་ཚད་359

ལ་ཡིད་ཆེས་མ་བྱེད། གུན་འཁེལ་ན་ཁྱོད་རང་ལ་འཁེལ་གྱི་རེད། ཁོ་ཚོ་རྐུབ་བརྡབ་ཙམ་བྱས་ཏེ་སོང་ན་སྐབས་དེ་དུས་ངུས་ཀྱང་འཕྱི་དྲགས་པ་རེད་་ཅེས་རང་གི་ཉམས་མྱོང་ལ་བརྟེན་ནས་ཁ་ཏ་བྱས།དེ་རྗེས་རྡོ་རྗེ་དང་མཉམ་དུ་ལས་རེས་འཁེལ་སྐབས་མོས་རང་འགུལ་ངང་གཡོལ་ཐབས་བྱས་ནའང་། རྡོ་རྗེས་དེ་དག་ལ་སྣང་འཇོག་མི་བྱེད་པར་སྔར་བཞིན་འབྲེལ་བ་བྱེད་པ་དང་། ཁོའི་སེམས་ནང་གི་ཁོ་གཉིས་བར་གྱི་འབྲེལ་བ་མི་གཞན་ལ་ཤེས་སུ་འཇུག་ཐབས་བྱེད། ་—༢—འཇིག་རྟེན་གྱི་བྱ་བ་མང་པོ་ཞིག་ཉིན་རེ་བཞིན་བསམ་ཚོད་ལས་འདས་པའི་ངང་འཕེལ་རྒྱས་དང་འགྱུར་ལྡོག་འགྲོ་བཞིན་ཡོད་ལ། དེ་བས་ཕོ་མོའི་བརྩེ་དུང་ནི་ཚོད་དཔག་དང་ཁ་ཚོན་གཅོད་དཀའ་བ་ཞིག་རེད།དམིགས་བསལ་གང་ཡང་མེད་པའི་ཉིན་ཞིག ཀ་ན་ཊའི་སྨན་པས་ཟླ་སྒྲོན་ནམ་རྒྱུན་ཁོ་རང་གཉིས་འགྲོ་སའི་ཕྱི་རྒྱལ་གྱི་ཁ་ལག་ཟ་སའི་བཟའ་ཁང་དུ་སྐད་བཏང་། ཁོས་སྔར་རྒྱུན་བཞིན་རྒྱ་གར་གྱི་ཇ་མངར་མོ་སྐལ་དོད་གཅིག་བླངས་པ་དང་མི་གཉིས་ཀྱི་བཟའ་ཆས་མངགས། ཟླ་སྒྲོན་སླེབས་རྗེས་ཇ་མངར་མོ་ཁམ་གང་དོ་རེ་འཐུངས། ཁོ་རང་ཉིད་ཀྱི་རྒྱལ་ཁབ་ཏུ་ལོག་གྲབས་ཡོད་པས།ཟླ་སྒྲོན་གྱི་སེམས་ལ་དེ་རིང་ཏན་ཏན་གཏམ་བཟང་ཞིག་ཤོད་རྒྱུ་ཡོད་ཀྱི་རེད་སྙམ་ནས་ཁོས་གཏམ་འགོ་འཛུགས་རྒྱུར་སྒུག ཁོས་ནམ་རྒྱུན་ལྟར་ཀ་ན་ཊའི་སྒྲུང་གཏམ་མ་བཤད་པ་དང་མོའི་གདོང་ལའང་མི་ལྟ་བར། ཧ་ཅང་བཤད་དཀའ་བའི་ངང་ནས༤ཟླ་སྒྲོན། ད་ང་ལོག་རན་པས་ཁྱེད་རང་ལ་སྐད་ཆ་དྲང་པོ་360

མ་བཤད་ན་མི་འགྲིག འོན་ཀྱང་ངས་ག་ནས་འགོ་འཛུགས་དགོས་མིན་ཤེས་ཀྱི་མི་འདུག’་ སྐད་ཆ་དེ་གོ་བ་དང་རྫི་རྣོ་བའི་ཟླ་སྒྲོན་ལ་གློ་བུར་དུ་ཚོར་སྣང་མི་ལེགས་པ་ཞིག་འཆར་ནས‘‘ཁྱེད་རང་ཕེབས་མཁན་ཡིན་ཟེར་ག་རེ་གསུང་གི་ཡོད། ང་འཁྲིད་ཐུབ་ཀྱི་མི་འདུག་ཅེས་གསུང་རྩིས་ཡོད་ཀྱི་མ་རེད། སྐད་ཆ་ཡོད་ན་ཁ་ཐུག་ལ་ཤོད་དང་’ཞེས་ཁོ་མཐར་བཀག་བཏང་། ཁོས་ཟླ་སྒྲོན་གྱི་ལག་ནས་འཇུས་ཏེ‘‘ཟླ་སྒྲོན། རང་ཕྱིའི་རྣམ་པ་མཛེས་ལ། ནང་སྤྱང་གྲུང་དོད་པ།རངགཤིས་ཡོད་མཁན་བུ་མོ་བཟང་པོ་ཞིག་སོང་ཏྲེང་ངས་ལག་ཏུ་ལོན་ཐབས་བྱས་པ་ཡིན་ལ་མཐའ་མའི་དམིགས་ཡུལ་ཡང་འགྲུབ་སོང་། སྐད་ཆ་དྲང་པོ་བཤད་ན། ཁྱེད་རང་ང་བོད་དུ་སྡོད་རིང་གི་ཟུར་མོ་ཞིག་བྱ་རྒྱུ་དེ་ངའི་ཐོག་མའི་དམིགས་ཡུལ་ཡིན། ང་གཉིས་འབྲེལ་འདྲིས་བྱུང་བའི་རྒྱུད་རིམ་ནང་ངས་ཁྱེད་ལ་བརྩེ་དུང་ངོ་མ་བཅངས་པ་དང་སྦྲགས་ནས་ངའི་སེམས་ནང་འགལ་བ་ཆེ་རུ་ཆེ་རུ་སོང་ནས། ང་རང་གི་བརྩེ་བའི་བུད་མེད་གཉིས་ཀྱི་བར་དུ་གདམ་ག་་མ་ཤེས་པར་མཚན་མོའི་གཉིད་ཐེབས་ཀྱང་ཆག རྒྱུ་མཚན་ནི་ ་་ཁོའི་སྐད་ཆ་དེ་དག་ནི་སོ་སོའི་ཉེས་པ་དག་འབུད་བྱ་རྒྱུ་ཁོ་ནའི་ཆེད་དུ་ཡིན་པ་དང་། དོན་དུ་ག་རེ་ཤོད་འདོད་ཡོད་པ་མ་ཉན་ནའང་རྟོགས་ཐུབ་པས། ཟླ་སྒྲོན་གྱི་ལུས་པོ་ལ་ཁའི་དར་ལྕོག་བཞིན་རབ་ཏུ་འདར་བཞིན་དབྱིན་སྐད་ཐོག་ནས‘‘ཁ་ཚུམས།ངས་ཚང་མ་ཤེས་སོང་། གནམ་འོག་གི་ཕོ་རོག་ཚང་མ་ནག་པོ་ལས་དཀར་པོ་མེད’མིཅེས་རྐུབ་སྟེགས་ཐོག་ནས་ལངས་ཏེ་དཀར་ཡོལ་ནང་གི་ཇ་ཚ་པོ་དེ་ཁོའི་ངོ་གདོང་ལ་བྱོས། ‘‘ངས་སྔ་ས་ནས་ཁྱོད་ཀྱི་དམིགས་ཡུལ་བཟང་པོ་མེད་པ་ཤེས་བྱུང་་ཞེས་ཟ་ཁང་གི་སྒོ་ནས་ཐོན་ཏེ་ཕུ་ཤོར་ཤོར་ངང་དམིགས་ཡུལ་མེད་པར་361

ཁྲོམ་ལམ་དུ་སྐྱོད་པ་དང་། རེ་ཞིག་སོང་མཚམས་རང་དབང་མེད་པར་མཆི་མའི་ཕྲེང་ཐག་ཆད། ཟླ་སྒྲོན་ཐོན་ཚར་ནའང་ཁོས‘‘ ངས་ཨ་ཅེ་དང་ཁག་ཁག་བྱས་ཏེ་རང་དང་མཉམ་དུ་འཚོ་བ་སྐྱེལ་རྩིས་ཐེངས་མང་བྱས་ཀྱང་ ’’ཞེས་བཤད་མཚམས་དེར་སླེབས་སྐབས་ཟླ་སྒྲོན་མཐོང་སར་མེད་པས་ལག་པ་གཉིས་བཏེགས་ཙམ་དང་། དཔུང་པ་རོང་ཙམ། མགོ་བོ་ཕྲེད་དུ་གཡུག་ཙམ་བྱས་ཏེ་ཐབས་ཟད་པའི་བཟོ་བསྟན། ་གཡས་གཡོན་གྱི་མིས་ཁོ་གཉིས་ཀྱི་སྐད་ཆ་ར་མ་ལུག་ལས་ཕྱེད་ཀ་གོ་ལ་ཕྱེད་ཀ་མ་གོ་ཡང་ཁོ་གཉིས་བར་ཁ་རྩོད་དྲག་པོ་ཞིག་བྱུང་བ་ཤེས་ནའང་། ཕྱི་རྒྱལ་བ་དེ་དག་ནི་མ་ཤེས་པའི་ཚུལ་དུ་བསྡད་ཡོད་པས། ཀ་ན་ཊའི་སྨན་པ་གདོང་ཅུང་ཟད་སྨད་དེ་ལག་རས་ཀྱིས་གདོང་དང་གྱོན་པ་ཕྱིས། ཟས་རིན་སྒྲོག་ཙེའི་སྟེང་དུ་བཞག་རྗེས་ཕྲག་པ་གློད་བཞིན་དེ་ནས་གྱེས།ཁྲོམ་ལ་སྐོར་བ་ཡུད་ཙམ་བརྒྱབ་རྗེས། ཟླ་སྒྲོན་པད་དབྱངས་ཀྱི་སར་ཡོང་ནས་ཀ་ན་ཊའི་སྨན་པ་ལ་འཁང་ར་དང་དམོད་མོ་རྒྱགས་ཚད་བྱས། ད་རེས་སེམས་ལ་རྡབ་རྡེག་ཆེན་པོ་ཕོག་པས་ཉིན་མཚན་གཉིས་ཉལ་ཏེ་ངུས། ཡར་ལངས་ནས་མེ་ལོང་ལ་ལྟ་སྐབས་སི་ལིང་ལྗང་པ་འདྲ་བའི་མགོ་སྐྱེས་གཟེངས་ནས་སྟོན་དུས་སྲན་མའི་ལོ་ཏོག་གི་རྣམ་ཐར་འཛིན་པ་དང་། གཟི་ལྟར་དྭངས་པའི་འདྲེན་བྱེད་གཉིས་ཁམ་བུ་ལྟར་སྐྲངས། ཟིལ་པ་ཁྲུམ་ཁྲུམ་གྱི་བཞིན་རས་ཀྱང་ཐན་པས་གདུང་པའི་མེ་ཏོག་ལྟར་རབ་ཏུ་རྙིད། སྲབ་འཇམ་དམར་མདངས་རྒྱས་པའི་མཆུ་སྒྲོས་ལ་མཆུ་དྲེག་ཆགས་ནས་ནད་པ་ཞིག་དང་མཚུངས་པས།མོའི་སྔར་ཡོད་ཀྱི་མཛེས་པ་མ་ལུས་ཀ་ན་ཊའི་སྨན་པས་སྡོག་ཆས་དང་མཉམ་དུ་362

རྒྱ་མཚོའི་ཕ་རོལ་དུ་ཁྱེར་བ་དང་མཚུངས།པད་དབྱངས་ཀྱི་ཨུ་ཚུགས་འོག་ཞོགས་ཟས་ཕྲན་ཙམ་ཟོས་པ་དང་སེམས་ཁམས་ཅུང་བག་ཡངས་སུ་སོང་། ཞོགས་ཟས་ཚར་རྗེས་ཁང་པའི་ནང་ཟླ་སྒྲོན་དང་པད་དབྱངས་གཉིས་ལས་ལྷག་མེད། ཟླ་སྒྲོན་གྱིས་གློ་བུར་དུ‘‘ཨ་ཅག ང་ཉལ་ཁྲིའི་སྟེང་ཉིན་མཚན་གཉིས་ཉལ་ཏེ་ད་ཆ་གཞི་ནས་གནས་ལུགས་རྩ་ཆེན་ཞིག་རྟོགས་སོང་། དེ་སྔ་ཨ་ཅག་རང་གིས་མི་རྙིང་པ་བཟང་། གོས་གསར་པ་ཡག་ཅེས་པ་དེར་ངས་དོ་སྣང་བྱ་རྒྱུ་ལྟ་ཞོག་སྣང་ཆུང་བྱེད་ཀྱིན་ཡོད། ད་ལྟ་ངས་གཞི་ནས་སྐད་ཆ་དེའི་གོ་བ་ལོན་སོང་། ངས་བསམ་བློ་ཞིག་གཏོང་དུས་ད་ལྟ་ང་ཡང་ལོ་ཆུང་ཆུང་མིན་པས། དངོས་གནས་ཕྲུ་གུའི་བསམ་བློ་སྤངས་ཏེ་བློས་ཐུབ་པའི་མི་ཞིག་དང་འཚོ་བ་བསྐྱལ་ན་བསམ་གྱིན་འདུག དེར་བརྟེན་ངས་བསམ་བློ་ག་ཚོད་བཏང་ཡང་སློབ་གྲྭའི་དགེ་རྒན་རིག་འཛིན་ཁོ་ལས་འོས་པ་མི་འདུགཨ་ཅག་རང་གིས་ཁོ་དྲན་གྱིན་འོདུག་གམ’’ཞེས་དྲིས། པད་དབྱངས་ཀྱིས་མོའི་སྐྲ་ལ་བྱུག་ཙམ་བྱས་ཏེ‘‘ངས་མི་དྲན་པ་ག་ལ་སྲིད། མི་བློས་འཁེལ་པོ་ཞིག་ཡིན་ཚེ་ཕྱིའི་རྣམ་པ་དེ་རྒྱུ་རྐྱེན་ཕལ་པ་ཡིན་པས། རྒྱ་རྒྱུགས་བོད་རྒྱུགས་ཤིག་བྱུང་ན་གཉེན་སྒྲིག་བྱས་རྗེས་རྣམ་པར་སྣང་འཇོག་བྱེད་ཁོམ་ག་པར་ཡོད་དམམི’ཞེས་བཤད། ཟླ་སྒྲོན་གྱིས‘‘དེ་སྔོན་ཁོས་ང་ལ་རེ་བ་ཡུན་རིང་བྱས་ཀྱང་ངས་མཐོང་ཆུང་བྱས་ཏེ་ཁ་ཡ་བྱས་མེད། ད་ཆ་གློ་བུར་དུ་ཁོ་འཚོལ་བར་སོང་ན་སྟབས་མི་བདེ་བས་ཨ་ཅག་རང་གིས་ཁོའི་རྣམ་འགྱུར་ལ་ཉམས་ཚོད་ཅིག་ལེན་རོགས’’ཞེས་མངགས།ཟླ་སྒྲོན་དེ་ནས་ཁ་བྲལ་རྗེས་ཧ་ལམ་ཟླ་བ་གཅིག་ཙམ་སོང་རྗེས་ཀྱི་ཉིན་ཞིག363

པད་དབྱངས་ནད་ཁང་དུ་ནད་པར་ཚ་བ་ལྟ་བཞིན་པའི་སྐབས། ཟླ་སྒྲོན་གྱི་ཁ་པར་ཞིག་འབྱོར་ནས་ནད་ཁང་ཐོགས་བརྩེགས་ཅན་གྱི་གཤམ་དུ་སྐད་བཏང་།རླངས་འཁོར་འཇོག་སའི་འཁྲིས་སུ་སླེབས་སྐབས་ཟླ་སྒྲོན་གྱིས་སྐད་བརྒྱབ་ཡོང་ནའང་གང་དུ་ཡོད་མིན་མ་མཐོང་བར་ཕར་ལྟ་ཚུར་ལྟ་བྱེད་སྐབས‘‘ང་འདིར་ཡོད་་ཅེས་10ཏྭ01སརྟགས་ཅན་གྱི་འཇེབ་འཁོར་ཞིག་ནས་ཟླ་སྒྲོན་གྱིས་ལག་པ་གཡུག པད་དབྱངས་རླངས་འཁོར་གྱི་འཁྲིས་སུ་ཉེ་བར་བཅར་སྐབས་ཟླ་སྒྲོན་གྱི་ལུས་ལ་ཐེར་མའི་གྱོན་ཆས་གསར་པ་གྲགས་ཅན་གྱོན་པ་དང་། རྣ་བར་གསེར་གྱི་ཨ་ལོང་སྦོམ་པོ་ཞིག་བཏགས། ལག་པར་གསེར་གྱི་མཛུབ་དཀྲིས་ཉིས་རྩེག་དང་གསེར་གྱི་ལག་གདུབ་སྒྲིལ་མ་ཞིག་གྱོན། ངོ་གདོང་ལ་བྱི་དོར་གཙང་མ་བྱས་ནས་བདེ་ཞིང་སྐྱིད་པའི་ཚོར་སྣང་དྲག་པོ་ཞིག་སྤྲོད་པ་དང་ཧ་ལམ་ངོ་མི་ཤེས་པ་ཙམ་དུ་གྱུར་ཡོད་པས་པད་དབྱངས་རེ་ཞིག་ཧང་སངས། འཇེབ་འཁོར་ནང་ཁ་ལོ་བ་ཕུད་ད་དུང་སྐྱེས་པ་སྟོབས་ཆེན་ནུབ་ལུགས་ཀྱི་སྟོད་གོས་སྨད་གོས་རང་འགྲིག་གྱོན་པ་ཞིག་འདུག་པ་དེ་ནི་བལྟས་པ་ཙམ་གྱིས་ཚོང་པ་ཆེན་པོ་ཞིག་ཡིན་བཟོ་མཆིས། ཟླ་སྒྲོན་གྱིས‘‘ཁོང་གི་མིང་ལ་པད་དབྱངས་ཟེར། ངའི་གྲོགས་མོ་ཡག་ཤོས་དེ་ཡིན་་ཞེས་མི་དེ་ལ་པད་དབྱངས་ངོ་སྤྲོད་བྱས་པས། མི་དེ་རླངས་འཁོར་ལས་བབ་ནས་མགོ་བོ་གུག་ཙམ་གྱིས་གུས་ལུགས་མཚོན་པ་བྱས།ཟླ་སྒྲོན་གྱིས་མགྲོན་ཤོག་སྤྲོད་བཞིནསློརེས་གཟའ་པ་སངས་ཉིན་ང་གཉིས་ཀྱི་གཉེན་སྟོན་ཡིན་པས་ངའི་མགྲོན་བརྡའི་ཕུད་དེ་གྲོགས་མོ་རང་ལ་སྐྱེལ་བར་ཡོང་བ་ཡིན’’ཞེས་བཤད། མི་དེས་ཀྱང‘‘གྲོགས་མོ་ངེས་པར་དུ་ཕེབས་ཤོག་ཨང་་ཞེས་ཁམས་སྐད་དང་དབུས་སྐད་འདྲེས་མ་བརྒྱབ་ནས་སྨྲས། པད་དབྱངས་364

ཚོར་འདུ་མེད་པ་ལྟར་དུ་གྱུར་ནས‘‘འོ་འོ’་ཙམ་ལས་ལན་སློག་ཁོམ་མ་བྱུང་བར་ཁོགཉིས་ཀྱི་རླངས་འཁོར་དེ་ནས་ཁ་བྲལ། པད་དབྱངས་ཧང་སངས་ནས་དེ་གར་རེ་ཞིག་ལངས་ནས་རླངས་འཁོར་མིག་ལམ་ནས་མ་ཡལ་བར་བལྟས་ནས་ལུས་པ་དང་། དེ་རྗེས་གཞི་ནས་མགྲོན་ཤོག་ལ་ལྟ་སྐབས‘‘བློ་བཟང་རྡོ་རྗེ་དང་ཟླ་བ་སྒྲོན་མའི་གཉེན་སྟོན་མིཞེས་རྒྱ་ཡིག་ཐོག་ནས་བྲིས་འདུག—༢—དེ་ནི་སླར་ཡང་མོ་རང་དགའ་ཤོས་ཀྱི་སྟོན་ཁའི་དུས་ཚིགས་ཀྱི་ཉིན་མོ་ཞིག་རེད། བུ་སློབ་གྲྭར་སོང་ནས་བསྡད་མེད་པ་དང་པད་དབྱངས་ཉི་གཡབ་འོག་ཏུ་བཞག་པའི་མེ་ཏོག་ལ་ཆུ་རྒྱག་བཞིན་པའི་སྐབས་སྒོ་རྡུང་བའི་སྒྲ་ཐོས། མོས་ཆུ་སྟོར་བྱེད་ཆུ་བུམ་ཁྱེར་ཁྱེར་བར་སྒོ་ཕྱེ་སྐབས་རྡོ་རྗེའི་གཞུང་དྲང་བའི་བཞིན་རས་གློ་བུར་མདུན་དུ་འཆར་བས། མོ་རང་ཅི་བྱ་གཏོལ་བྲལ་དུ་གྱུར་པ་དང་ལུས་ཡོངས་ལ་སྔར་ན་མེད་པའི་ཚ་ཤར་དང་གློག་འཁྱུད་པ་ལྟ་བུའི་སྦྲིད་སྣང་འཆར།ཏག་ཏག་རེད། དེ་ནི་དེ་སྔ་བསྟན་འཛིན་དང་མོ་དགའ་པོ་བྱེད་དུས་བསྟན་འཛིན་གྱིས་མོའི་ལག་པར་ཐེངས་དང་པོ་འཇུ་བའི་སྐབས་ཀྱི་ཚོར་སྣང་དེ་རེད།མོས‘‘ཨ་ཙི། ཁྱེད་རང་རེད་འདུག་གོ་’ཞེས་བཤད་པས། ཁོས་ལམ་སེང‘‘ང་མ་ཡིན་པ་ད་དུང་སུ་ཡོད་དམ་མིཞེས་ཀུ་རེ་དང་གོ་རྒྱུ་བཤད།རྡོ་རྗེ་གདན་དུ་འཁོད་རྗེས་ཁོ་ལ་ཇ་གང་བླུགས་པ་དང་རང་ཉིད་ཁོ་དང་བར་ཐག་ཆོད་པའི་གདན་ཞིག་གི་སྟེང་དུ་བསྡད། ཡུད་ཙམ་ཞིག་ཁང་པའི་ནང་ཁཁུ་སིམ་པོར་གྱུར་པ་དང་གྱང་སྟེང་གི་ཆུ་ཚོད་དེའི་ཐག་སྒྲ་ཇེ་ཆེ་ཇེ་ཆེར་འགྲོ་བའི་སྣང་བ་འཆར་། རྡོ་རྗེས་‘ཨ་ཅག་རང་དེ་འདྲ་ཟེ་དབུགས་ཀྱང་མ་བཏང་365

བར་མ་སྡོད་དང་། ང་དེ་རིང་འདིར་ཡོང་བ་གང་གི་ཆེད་དུ་ཡིན་པ་ཁྱེད་རང་གིས་ཤེས་གསལ་རེད། ངས་སྔར་བཞིན་ཁ་ཞེ་གཉིས་མེད་ཀྱིས་རེ་བ་འདོན་རྒྱུ་ཡིན་པས་མིན་མ་ཟེར་རོགས་་ཞེས་ཐག་ཆོད་པོས་སྨྲས། ཁོའི་སྐད་ཆ་དེ་དག་ཡང་བསྐྱར་གོ་བ་དང་མོ་སེམས་འགུལ་ཐེབས་ནས་ཨེན་ཙམ་མིན་ན་ཁོ་ལ་འཁྱུད་དེ་ངུ་བར་འདོད། འོན་ཀྱང་མོས་དེ་ལྟར་མ་བྱས་པར་སེམས་མནན་ཏེ‘‘རྡོ་རྗེ།དེ་ཚོ་ཁྱོད་ཀྱིས་ཁ་ནས་བཤད་མི་དགོས་པར་ངས་སེམས་ནང་ནས་ཚོར་སྣང་ཡོང་གི་འདུག འོན་ཀྱང་རང་གི་བདེ་སྐྱིད་ཀྱི་ཆེད་དུ་མི་གཞན་ཆུ་ལ་དབྱུགས་ན་ག་ནས་འགྲིག ཁྱེད་རང་ད་ལྟ་ལོ་ཆུང་ཆུང་ཡིན་པས། ཨ་ཅེ་རང་ལས་རྒན་པ་དང་སྔ་འཛར་ཁྲིད་རྒྱུ་ཡོད་པ་ཞིག་དང་གཉེན་སྒྲིག་བྱས་ན་ཁྱེད་རང་གི་ཕ་མ་སྤུན་མཆེད་ཀྱིས་མོས་མཐུན་བྱེད་མི་སྲིད་ལ། དེ་བས་ཀྱང་དུས་ཚོད་ངེས་ཅན་སོང་མཚམས་ད་ལྟའི་བསམ་བློ་ལ་གནས་ཀྱི་མ་རེད། ཁྱེད་རང་ལ་ང་ལས་ཆ་རྐྱེན་ལྡབ་འགྱུར་གྱིས་ལེགས་པའི་བུ་མོ་ཞིག་གང་ནས་ཀྱང་འཚོལ་ཆོག་ཆོག་རེད།དེའི་ཁར་ངའི་བུ་ཡང་ད་དུང་ལོ་ཆུང་ཆུང་ཡིན་པས་ཁོའི་འཚོ་བའི་ཁོར་ཡུག་ལམ་སེང་བརྗེས་ན་འཕྲོད་ཀྱི་མ་རེད’’ཅེས་བཤད། མོའི་སྐད་ཆའི་མཇུག་མ་རྫོགས་གོང་ཁོ་གདན་ལས་ལངས་པ་དང་པད་དབྱངས་ཀྱི་དཔུང་པ་གཉིས་ནས་འཇུས་ཏེ་དཀྲུག་དཀྲུག་བྱེད་ཀྱིན‘‘དེ་རིང་ང་ཆེད་མངགས་འདིར་ཡོང་ཏེ་སྐད་ཆ་དེ་དག་ཉན་པར་ཡོང་བ་མིན། ཁྱེད་རང་གིས་བུ་ལ་ཁག་བཏགས་ནས་རང་གི་མི་ཚེ་སྟོང་ཟད་དུ་གཏོང་བ་དང་དོན་སྙིང་ཡོད་པའི་མི་ཡུལ་གི་འཚོ་བ་ལས་གཡོལ་གྱིན་འདུག བུས་ང་ལ་དགའ་པོ་ཡོད་པ་དང་ང་ཡང་བུ་ལ་དགའ་པོ་ཡོད་པ་ཁྱེད་རང་གི་བློ་ངག་སེམས་གསལ་རེདཅི། ད་དུང་བུས་ཁ་མ་སྲོང་བ་མ་366

གཏོགས་སྔ་ས་ནས་ང་དང་ལེན་བྱས་པ་ལས་ངོ་རྒོལ་གྱི་རྣམ་འགྱུར་ཙམ་སྟོན་མྱོང་ངམ། དོན་དངོས་ཐོག་ཁྱེད་རང་གིས་ད་དུང་ཡང་མི་མངོན་པའི་གྲིབ་གཟུགས་ཤིག་ལ་རེ་བ་བཅངས་ནས་བསྡད་འདུགམི’ཅེས་ཁ་ནས་ཐལ། མོའི་འདྲེན་བྱེད་ལས་མཆི་མའི་ཕྲེང་ཐག་ཆད་པ་དང་། མགོ་བོ་ཕྲེད་ལ་གཡུག་བཞིན་ཁོ་ལ་འཐམ་པར་འདོད་ནའང་རང་སེམས་རང་གིས་གཅུན་ཏེ‘‘ང་བུད་མེད་མོ་ཧྲེང་ཞིག་ལ་བརྩེ་དུང་གི་བདུད་རྩི་དང་འཚོ་བའི་ལག་དོ་དགོས་པ་མེད་པ་ཅི་ལ་སྲིད། ངས་དེ་རིང་ཁྱེད་རང་ལ་མ་གསང་དྲང་གཏམ་བཤད་ན་ང་ཡང་ཁྱེད་རང་ལ་དགའ་པོ་ཞེ་དྲག་འདུག འོན་ཀྱང་ ་’མོས་སྐད་ཆ་མུ་མཐུད་དེ་བཤད་མ་ཐུབ། སྐབས་དེར་ཁོས་སྐད་ཆ་ཚིག་གཅིག་ཀྱང་མ་བཤད་པར་མོའི་སྐད་ཆ་བཤད་འཕྲོར་སྒུག་པ་ལྟར་དུ་ཡོད་པས། རང་གི་སྐད་ཆ་ད་དུང་གསལ་པོ་བྱུང་མེད་པ་ཤེས་ཏེ་བཞིན་རས་དང་ཁར་སྨད་དེ། སྐད་ཤུགས་ཆུང་ངུས‘6མ་གཞི་ནས་སེམས་པ་མཐུན་པའི་མི་གཉིས་ཕན་ཚུན་ལྷད་མེད་ཀྱི་བརྩེ་དུང་ཡོད་ན་ངེས་པར་དུ་འཚོ་བ་མཉམ་དུ་སྐྱེལ་དགོས་པའི་ངེས་པ་མེད། ཕན་ཚུན་སེམས་ནང་གི་བརྩེ་དུང་དེ་ནམ་ཡང་སྦས་ནས་རྟག་ཏུ་དྲན་གསོ་བྱས་ན་དེ་ཡང་བདེ་བ་ཞིག་དང་རིན་ཐང་བྲལ་བའི་རྒྱུ་ནོར་ཞིག་རེད་བསམ་གྱིན་འདུག ང་གཉིས་ཀྱི་བརྩེ་དུང་ཡང་ལས་འཕྲོ་ཡོད་ཀྱང་སྐལ་བ་མེད་པས་ཐབས་ཅི་ཡོད། ངའི་ཁ་ལ་ཉོན་དང་’ཞེས་བྱམས་སེམས་ཆེ་བའི་ཨ་ཅག་གིས་གཅུང་པོར་འཇིག་རྟེན་འགྲོ་ལུགས་ཁ་ཏ་བསླབ་བྱ་བྱེད་པ་བཞིན་སྨྲས། སྐད་ཆ་དེ་དག་བཤད་ཚར་རྗེས་ད་གཟོད་མོའི་སེམས་ནས་རྡོག་ཁྲེས་ཆེན་པོ་ཞིག་ཕབ་པའི་སྣང་བ་བྱུང་ཡང་། རྡོ་རྗེ་ནི་དེ་ལས་ལྡོག་ཏེ་ཕུ་ཤོར་བའི་ལྷང་ཕུག་ལྟར་ཕྲག་པ་ལྷོད། མགོ་བོ་སྨད།367

སྐད་ཤུགས་ཀྱང་ཆུང་དུ་སོང་ནས‘‘ཁྱེད་རང་ ཁྱེད་རང་་་་ ་ ’’ཅེས་མགོ་བོ་ཕྲེད་དུ་གཡུག་ནས་བསྐྱར་ཟློས་ཀྱིས་ཅི་ཞིག་བཤད་པར་འདོད་ཀྱང་བརྗོད་དོན་ཁ་ནས་མ་གྲོལ། དེ་རྗེས་ཁོས‘‘ཁྱེད་རང་དངོས་གནས་ཨུ་ཚུགས་ཀྱིས་བྲག་ལ་མགོ་བོ་རྡུང་མཁན་ཞིག་རེད་འདུག ཁྱེད་རང་ངང་རྒྱུད་རིང་པོས་མུ་མཐུད་བུའི་པཱ་ལགས་སྒུག་བཞུགས། ད་ནས་ངས་ཁྱེད་རང་སུན་པོ་བཟོས་མི་ཡོང་མིཞེས་ཕྱི་བལྟས་མེད་པར་སྒོ་ནས་བུད།སྟོང་ལྷང་ལྷང་གི་ཁང་པའི་ནང་དུ་པད་དབྱངས་གཅིག་པུ་སེམས་སྟོང་ལྷང་ལྷང་དུ་ལུས། ཁོ་ཐོན་ནས་ཡུད་ཙམ་སོང་རྗེས་མོ་སྒོ་འགྲམ་དུ་སོང་ནས་ཁོའི་རྗེས་ལ་བལྟས་ཀྱང་ཁོའི་གྲིབ་མ་ཙམ་ཡང་མཐོང་རྒྱུ་མེད། མོ་བློ་ཕམ་དང་ཐེ་ཚོམ་གྱིས་བསྒྲིབས་ནས་རྒྱལ་སྒོའི་རུ་བཞི་ལ་བསྙེས་ཏེ་ཁོ་ཡང་བསྐྱར་མདུན་གྱི་ལམ་ཆུང་དེ་ནས་ཚུར་ལོག་ཨེ་ཡོང་ལ་སྒུག་ཤིང་། གལ་ཏེ་ཁོ་ལྟག་ལོག་བརྒྱབ་སྟེ་མོའི་མིག་ལམ་དུ་འཆར་ཚེ་ཁོའི་པང་དུ་འཁྱུད་ཨང་སྙམ་པའི་སྣང་བ་ཞིག་སྐྱེས།ནོར་བུ་རང་ལ་ཡོད་དུས། ནོར་བུའི་ནོར་ཉམས་མ་ཆོད། པད་དབྱངས་ཀྱི་ཁོག་པའི་ནང་ནས་ཅི་ཞིག་བརླགས་པ་ལྟ་བུའི་གདུང་བ་ཞིག་གིས་མོའི་ལུས་སེམས་གཉིས་ཀར་གྲང་ཤུར་བརྒྱབ་པའི་ཚོར་སྣང་བྱུང་བས། མོའི་འདྲེན་བྱེད་གཉིས་ལས་སླར་ཡང་མཆི་མ་རྫིང་བུ་རྡོལ་བ་བཞིན་ཞམ་ཞམ་དུ་ལྷུང་ཡོང་།མོས་དབུགས་རིང་འཐེན་བཞིན་ནང་དུ་འཛུལ་ནས་སྒོ་བརྒྱབ། སྒོ་རའི་ནང་གི་སྤང་རྩྭའི་སྟེང་དུ་སྟོན་ལྷགས་ཀྱིས་དེད་པའི་ལོ་མ་སེར་པོ་ཁ་ཤས་ལྷུངས་ཡོད་པས་མོས་ལོ་མ་ཞིག་བསྒྲུགས་ཏེ་དེ་ལ་ལྟ་བཞིན་བསམ་ཚུལ་འདྲ་མིན་འཆར།‘‘ཀ་བ་ལ་མོའི་རྩེ་ནས། ། བསྐོས་བཞག་གསལ་གྱི་ཡོད་ན། །368

བྱ་བ་འཆུག་པའི་ལས་ཀ། ། ང་རས་མ་བྱས་ཆོག་ག ། ’མིཞེས་པའི་དམངས་གཞས་ཤོ་ལོ་ཀ་དེ་དྲན་པས་དེ་ནི་དམངས་གཞས་ཤོ་ལོ་ཀ་ཞིག་མ་ཡིན་པར་ལེགས་བཤད་ཤོ་ལོ་ཀ་ཞིག་ཡིན་པའི་སྣང་བ་ཤར།—༤—གློ་བུར་དུ་ཕྱི་ལོགས་ནས་སྒོ་དལ་བུས་རྡུང་བའི་སྒྲ་ཞིག་ཐོས་པས། མོ་འདྲོགས་འགོ་ཆེན་པོ་ལངས་པ་དང་ལུས་ཀྱི་བ་སྤུ་མ་ལུས་གཟེངས། ཁྲག་དྲོན་ལང་ལོང་དུ་འཁོལ་བས་རེ་ཞིག་དབུགས་ཀྱང་གཏོང་དཀའ་བའི་སྣང་བ་བྱུང་།མོ་རེ་ཞིག་ཀྲོང་ངེར་ལངས་ནས་ཡང་བསྐྱར་ཉན་སྐབས། དངོས་འབྲེལ་རང་ཁྱིམ་གྱི་སྒོ་རྡུང་མཁན་ཡོད་པས་མོ་ནེམ་ནུར་གྱི་གོམ་པ་སྤོ་བཞིན་རྒྱལ་སྒོ་ཕྱེ་བར་སོང་ །2003ལོའི་ཟླ11པར་ཟིན་བྲིས་བཏབ།2004ལོའི་ཟླ10པར་བཟོ་བཅོས་ཐེངས་དང་པོ་བྱས།2005ལོའི་ཟླ6པར་བསྐྱར་བཅོས་ཀྱིས་གཏན་ལ་ཕབ།369

རི་རྩེའི་སྤྲིན་དཀར།་རྩོམ་པ་པོ། ཚེ་རིང་དབྱངས་སྐྱིད།རྩོམ་སྒྲིག་འགན་འཁུར་བ། རྡོ་སྦིས་ཚེ་རིང་རྡོ་རྗེ། ་མདུན་ཤོག་འཆར་འགོད་པ། སྐལ་ཚེ།དཔེ་སར་འགྲེམས་སྤེལ་ཚམ་པ། བོད་ལྗོངས་མི་དམངས་དཔེ་སྐྲུན་ཁང་།སྤུ ། ། (ལྷ་ས་གླིང་སྐོར་བྱང་ལམ་སྒོ་ཨང་20)པར་འདེབས་ཚན་པ། ་བོད་ལྗོངས་ཤིན་ཧྭ་པར་འདེབས་བཟོ་གྲྭ། ་དེབ་ཚད། 850྾ 1168 1ཕྲོ32པར་ཤོག 11 75སྐྱོབབཀ་བཀྲངརབསྐོ། ཁྲི20པར་གཞི། 2007ལོའི་ཟླ་3པར་པར་གཞི་1བསྒྲིགས།པར་ཐེངས། 2007ལོབླུ་ཟླ་3པར་པར་ཐེངས་1བཏབ། ་པར་གྲངས། 01 —3་000དཔེ་དེབ་ཨང་རྟགས། 1བྱ2ཁོ7 —223 —02102—0རིན་གོང་སྒོར། 16 00པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག

ཚེ་རིངཇིདབྱངས་སྐྱིད། 1962དྐུ་ ར་ཛོཀླུསྟེཪྴསྣེ་⑫ ཁཞིགཏུབཐོཔ་དཀྱུསམཞིགགིཤྐན༤སྐྱེག 1987ལོར་ནེཙོ༤ལིགྲྭཕིདྐུསཐོན། དལྟལྷ འཅོ ་སྔཕྱིར(བོདཀྱི་རྩོཡོརིགསྐུ་ དང( ཚོ རྨི དུ་དེ ཪྵ དེ ལྷཇིཚོ—གླིརིཤཱཤཱ ཛོོསྙེ 3—ཆོ༥༷ལྔེམི རྟེ༩ལྐེ ཥྐ་གཏུསྒྲུངགཏམགཐརྣ — ། ་ དགརྣ( — ཙཆོ ་— — — —ས་ཁྲོསྒྲུག ་ བལམམཚེཙམཁརྶཱ ཆིཤཱ ་ཏྭོདིརིསྙེ ཇིཇི ༷ཪྴ རཱི།སྣ་ ཟི ་ཟི ་ ༄ ༄ —སྟེ ། སྙེ དྐུདྐུ ཆོ ཅ ཏྣོནེ རི ་༷རྔོཔྱོ—༤—་་་་་རྔོ 5། ་ཅི ་ ར ཅི སྙེ ཀྱི ༣ ཅི་ ཚོ ཿཁྲིཀྱི་ ་ཅིཆི་ནི4།ཇི་་ཅིརི ཁུ་ཅི ་ ་་ཅི ཛི་་་སཱསྤྱ༔ ་སྙེ །སྣུཇོ ཪྴསྟ་རི རི —ཆི ཅིམིརྗོ རི སྟོ ལྔེཔའོརྐོཇིསྨཊྭཱདྐུ5ཆི ཪྴ ནེ— ་ངོ ་་ ། ་ཅི ཆོ ཅི རྐེ ་་༤ རཱིཞྭ ་་་རྔུ་རྩྭ དྷེ་ ་ཆོ་ཇི། ཅིལྷསྤྲེནེ སྡུརྡུ3གླུ 7—223—02་02—0རྙ སྙོ ༤ ་ཇི ་དྷེ་ རྙི སྟོ ཇི རྡེ སྙོ སྨོཆི་ རི་རྨི 9 787223 02་029 〉 ་ཚོ སྣཪྴ ༔ ཆོ ། ཚོ རཱི ཆི ཚོཡི 16 00 རྐེ ལྷ་རྡོ ’ཅི་—་༵—ཅི —་ གྱི ་ སྐུ —སྣེ་—༷སྭོ